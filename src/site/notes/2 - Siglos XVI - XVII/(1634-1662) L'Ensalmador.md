---
{"dg-publish":true,"permalink":"/2 - Siglos XVI - XVII/(1634-1662) L'Ensalmador/","tags":["#Siglo_17","central","Antón_de_Marirreguera","escrito","Carreño","teatro"]}
---

[link](https://asturies.com/cavedaynava/ensalm.txt)

Ensalmador y Antón

ENSALM. - Antón, yo ñon se más; ya sois porfiado .
ANTÓN. 	- ¿ Por qué m’aconseyais que sia casado?
ENSALM. - Porque’1 mal que teneis ye tremesina 
	Y par’ eso ño hai otra melecina .
ANTÓN. 	- Si ñon me remedíais , estó perdido :
	Una muyer me trai en sin sentido . 
ENSALM. -  Tres pelos tomareis de so’ l sobaco , 
	Y echareislo na caxa del tabaco, 
	Q'  el tabaco ye llinda melecina 
	Para q' una muyer ñon sia mezquina . 
	Llegareisvos á ella 
	La mano na mexella , 
	La voz adolorida y muy quexada 
	Porque cualquier muyer quier ser rogada :
	Y direis i : " Miós güeyos  
	Por ti m' están cayendo estos pelleyos :
	Mió estrella, por ti lloro ; 
	Que ye otro tanto d' oro ".
	Y has de xemes en cuando acocoralla 
	Que ñon ye alguna roca nin muralla .	
	Como 'i digais aquesto , 
	Ha de cayer ó to quemar el cesto .
ANTÓN. 	- Tengo isti corazón tan trastayado , 
	Que ñon afayo fuelgo de cansado . 
	Diz que ye mal de bazo y ñon afayo 
	Quian , como vos, me quite isti trabayo .
ENSALM.	- Eso, si ñon m' engaña la esperencia , 
	Tien de gota coral la parecencia , 
	aunque puede quiciás ser mal de bazo . 
	¿Per ú vos da isti mal?
ANTÓN.	- Pel espinazo .
	Váxase á la vería y corbiyones , 
	Y vuelve pe la ñalga á los riñones .
ENSALM. -Pos isi ye un gran mal, y un gran secaño , 
	Que lo tuvo el mió Mingo más d' un año :
	Ello dexar , dexóme sin uchavo ;
	Mas par Dios quedó sano com' un ñabo .
ANTÓN.  - Aquesi ye el mió mal pintiparado .
ENSALM. - Pos ñon tien que vos dar muncho cuidado . 
	Tomareis la salmoria y el torbisco , 
	Zumaque , pulepule y malbarisco , 
	Trementina , xabón , lleche d' obeyes , 
	Erba mora , artemisa , ortigues vieyes , 
	El queso del reciello y el mestranzo , 
	El benito campín con el colanzo , 
	Los asenxos y sebo de carnero 
	Y oriégano coido por Enero ; 
	Y si aquesto bebeis por siete viernes , 
	Habéis de quedar sano y facer piernes .
ANTÓN. 	- Utro mal tengo, que de cuando en cuando 
	Ciéguense les rodiés cuando ando . 
	El cuayo se me bate , El fégado me llate , 
	Partéseme 'l reñaz cuando m' asiento , 
	Y cuando estó de pie , daqué arreviento.
ENALM. 	- Pos ñon, ñon andéis tanto , anque sois mozo , 
	Que tanto andar vos puede echar en pozo . 
	Para el fegado , cuayo y llatidura , 
	El fuilgo de muyer he llinda cura . 
	Eso ye cargación, y si feis esto 
	Tan sanu habéis quedar como isti cesto . 
	Mas si el reñaz remuerde todavía , 
	Dareis de todu’l cuerpu una sangría .
ANTÓN. 	- Quedái con Dios, que vo maraviado 
	De lo que vos sabéis : Él sia loado .
ENSALM. - ¡ Oh ! pos si yo dos años estudiara , 
	Mi alma , mi alma ! non sé si me ganara 
	El potro medicato con sos mules
	Nin Catana del vieyo con sos cures .

		
			II

		Ensalmador y Alfonso Friera.

ALFONSO. - Pedro Suare , yo vengo aconseyáme 
	Si d' una enfermedá podeis sanáme .
ENSALM. - Deceme  lo que ye, que yo m' obligo, 
	Dexavos sano y salvo com' un figo .
ALFONSO. - Tengo unes almorranes 
	Tan grandes como ablanes ,
	Que non puedo sentame sin gran tiento, .
ENSALM. - Pienso q abaratais muy poco aliento . 
	Si ye que l' almorrana está ya hinchada . 
	Causoló que triastes lla orbeyada . 
	Pos como la humedad entró de vuelo
	Dióvos ventosidá pel entresuelo :
	Quixestes arroxála, y en enfeto ,
	Ñon pudiendo , ñacévos isii teto . 
	Aquesto de triar les orbeyades 
	Trai un año les tripes destemplades. 
	Si la orbeyada cai en mes de adviento . 
	Pasa siete paredes como el viento . 
	Par' esto tomareis unto de rana , 
	Boñiga de tenrero y l’ hortelana , 
	Con un puñau de ruda bien mayada 
	Y de todo fareis una estopada 
	Con güevos  de cuquiella ó de coría 
	Y la untaza del pez de Berbería ;
	Y puesta e na almorrana bien de plano , 
	Dientro d’ un mes habeis de quedar sano.
ALFONSO. - Tamién esta garganta 
	Ñon la tengo muy santa :
	Dícenme que son buves y no afayo .
	Quien como vos me quite isti trabayo
ENSALM. -  Isi mal que teneis, Alfonso Friera ,			
	Ñon son búves , que ye 1a cerviguera ;
	Que como l’ almorrana escomulgada 
	Fexo entre les dos ñalgues so morada .
	Pe la cuerda que tira al espinazo
	Pasó pe les espaldes al costazo ; 
	Y á ñon deszagafar per isti medio ,
	Quedarán les tos ñalgues sin remcdio . 
	Pero, si quies ponete bueno y sano , 
	Tomarás lo que quépia n’ una mano 
	De fueyes d’ arto albar, pimientos verdes ,
	Y de gocho d’ un año nueve cerdes ;
	La yerba del colantro , la del pico ,
	Raspiadures del casco d' un borrico .
	Co la yerba cabrera , 
	Les pates de tenrera , 
	Aceite de la llámpara , panizo ,
	El incienso del cirio pascualizo ; 
	Malva montés , el perexil marisco , 
	Manzanes de carbayo ó de llentisco , 
	Basalicón . llantaina , y unto de oso ,
	Los pelos d' un furón ó d' un raposo , 
	Y echaréislo á cocer en un puchero 
	Con aceite y con suero :
	Colaréislo dempués por una toca , 
	Y echálo ñueve veces pe la boca ; 
	Que cerviguera puxos y almorranes , 
	Han dir con Llucifer en tres semanes .
ALFONSO.- Pos quedavos con Dios , que vo á facello .
ENSALM. - Divos en paz , y avisareisme d' ello .
	Mas aguardai un poco y sosegavos ,
	Q' antes de divos quiero salmoriavos :

(sopla, fingiéndose inspirado y dice) :


" Xanu , q' entre les ñubes escondido 
	El to saber me sople, pel oido , 
	Ya que ye para ti cosa muy llana , 
	Manda la cerviguera y l' almorrana
	Donde estaben , y dexa sin tropiezo 
	D' Alfonso Friera , niervos y piscuezo ,
	Para en definitiva seculoria 
	Pena de yós mandar requisitoria . 
	Y encerráles pa siempre en mar Vermeyo .  
	O del diablo metéles en pelleyu " .


III.


Sale una mujer.


MUJER. 	- ¡ Ay mélico del alma y de mió vida !
	¿ No hay remedio á esta probe dolorida ? 
ENSALM. - ¿ Pos qué teneis ?
MUJER.  	-Mordiome la gafura .
ENSALM. - Par isti mal tien bona mano’ 1 cura. 
      	Lluigo que d’ illi fores asperxada ,
	Al punto quedarás desagafada . 
	Dicen que fai gran fruto pel conceyo ;
	Pero quiciás daríavos mal de güeyo .
MUJER. 	- Pero Suare , yo pienso que está en cinta 
	Del Capellán .
ENSALMADOR. - Saquélo pe la pinta .
	Válgate Barrabás por capellanes
	Que dañibles sois pe les quintanes !
	Que no ha quedar visiesto nin mes muerto ,
	Que no habeis de poner dalgún ensierto .
	Pero callai ; que todos estos males ,
	Nueve meses ñor duren ya cabales .
	¿Y qué más me decís ?: Acabá lluego ,
 	Que tengo que facer , yo vos lo ruego .
MUJER.- Hay , Pero Suare allá na mió quintana ,
	Una figar mui guapa y muy temprana ;
	Y habiendo otres allí más que la mia ,
	Ñon la dexa de noche nin de día
	Un estornín , el cual ye tan porfiado
	Que todo figo dexa espicotado .

ENSALM. - Eso , en verdá , que no me plasma cosa ;
	Será la vuestra fruta más sabrosa .
	Bien que , por otro llado yo barrunto ,
	Q' el estornin ye seña de difunto ;
	Que como vuestra madre está ya muerta ,
	Quicías verná pedivos una ofierta .
	¿El sabanón en donde la envolviestes
	Era acasu de cáñamo ?
MUJER.	- Acerteste .
ENSALM. - Pos bien : ¿ todo esto pasa , 
	Y non quieres que t’ ande cabo casa ?
	Ven acá : ¿ cuándo canta , par’ ú mira ?
MUJER.	- A veces para min ; otres se gira ;
	Otres caido el rabo . . .
ENSALM. - Tené punto .
	¿ Non vos dixe q’ era aire de difunto ?
	Porque el bon estornín para ser fino ,
	Ha de ser tieso de rabo com’un pino . 
	Isi estornín fatal , que tanto grita , 
	Ye l' alma de to madre Malgarita ,
	Que ñon terná descanso ni folgura 
	En Pulgatorio ni ena sepoltura , 
	Si el sábanu en que fora sepultada 
	Non s' apodrez hasta que quede en nada . 
	Mas porque ñon vos cause tanta llerza , 
	Tomareis nueve táramos de berza , 
	Tres granos de cebada, tres de trigo 
	Y d' esa tal figar el meyor figo ,
	Un poco d' una estola ,
	De llechuga montés la fueya sola , 
	La punta d' una calla de cretura , 
	Dos fueyes del breviariu del to cura ;
	Un remendín ó dos de la sotana , 
	Tres estielles del xugo de campana ,
	La yerba coralina , 
	La tripa del chicharro ó de sardina ,
	Unto reciente d' oso , 
	Los pelos del raposo , 
	De la masera les arralladures , 
	Tierra de tres o cuatro sepultures , 
	Y echareislo á cocer en un puchero , 
	Con so lleche , agua y suero ;
	Dos pucheros, de sidre , ( y tené tino) , 
	Dos de vinagre y otres dos de vino . 
	Dempués , que bien fervido mingüe un palmo , 
	Con tod' esto habeis fer un bravo ensalmo . 
	El primer vienres cuando el gallo canta , 
	Acurrucaivos bien en una manta :
	Xuntareis les rodíes 
	Y esfregaréis con fuerza ambes veríes , 
	Y direis : " Estornin de la estorneya , 
	Los figos dexa ó dexa la pelleya . 
	Si yes 1' alma quicías d' algún difunto , 
	Márchate de aquí al punto , 
	Y llercia no nos metas . 
	¿ A qué son las tos tretas 
	Si ya te conocemos, 
	Y la to paz queremos , 
	Y complite la ofierta 
	Por el descansu de mio madre muerta ?
	Vete pa 'l Pulgatorio y si non quieres ,
	De min rezos y mises non esperes . 
	¿ Serás acasu un estornín tornado 
	L’ alma d’un aforcado ,
	O la güestia que vien del otro mundo
	Y sal de les llumales del profundo ? 
	Pos si eso yes , conxúrote mil veces 
	Que te vayas allá co les gafeces ".
	Al decir esto fáite cuatro cruces 
        Y encendiendo dos lluces 
        La to figar asperxaras primero ,
        Con todo cl cocimiento del puchero ,
        Pondránscte los pelos respigados ; 
        Ahullidos oirás , veras ñublados , 
        Un sudor friu moyará to frente ; 
	Pero aquisi estornín empertinente 
	Ñon tornará á gritar nin comer figos , 
	Y dexaránte en paz los enemigos .
MUJER. - Todo aqueso faré , Si bien me pinta ,
	Y dexo lluego y bien d' estar en cinta ,
	Te xuro , por mió mano ,
	Pagáte á to contentu y bien temprano .
ENSALM. -  Pos íi con Dios , que yo vos aseguro
	Que bien cedo saldreis d' aquisi apuro ;
	Y folgárame yo quedar preñado
	Porque vos non tuvierais tanto enfado :
	Que tan perdido estó por esos güeyos , 
	Q' uno á uno se van estos pelleyos .
	Ora pe lo presente m' acomodo , 
	Con que vos m' abraceis con cesto y todo .
					(La abraza)




			IV

Dichos ; sale el Alcalde.


ALCALDE.- ¿ Q' esto pase delante la xusticia ? 
ENSALM. 
	 Cobraba mió trabayo ; no hay malicia . 
ALCALDE - ¿ Y d' esta suerte paguen les muyeres 
ENSALM. - Dios lu llibre á vusté de menesteres ; 
	Q' aquel que está famiento , ( ye mui llano)
	Ha comer lo que atope más á mano . 
ALCALDE.- Mientres q' aquisti casu más se apura , 
	Sepiamos isti home como cura. 
ENSALM. - La gracia con que curo he gratis dada . 
ALCALDE.- Antes pienso que ye comunicada . 
	Sois un vaciador , un perdulario , 
	Y no hay dengún doctor nin boticario ,
	Que mate , en mió concencia , tanta xente .
ENSALM. -Señor , siempre cure llícitamente .



			V


Dichos; Antón y Alfonso Friera

ANTÓN.  - Ñon lo crea , Señor , ye un embustero .
ENSALM. - Poco há que vos falábais más melguero .
ALFONSO - Quiso curame á min sin entendello .
ENSALM.	- Ñon lo consiguen cuantos traten de ello .
ALCALDE	Que venga aquí un borrico encontinente ;
	Buscáilo pel llugar entre la xente
	Para cascái cincuenta ; y por ahora ,
	Que sirvia de borrico esa señora.
	Por hoy no apuro más vuestro delito ;
	Yo lo faré mañana por escrito ,
	Pa que ñunca xamás los embusteros
	Embauquen la xente con agüeros .