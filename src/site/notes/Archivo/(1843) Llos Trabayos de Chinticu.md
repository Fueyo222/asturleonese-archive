---
{"dg-publish":true,"permalink":"/Archivo/(1843) Llos Trabayos de Chinticu/","tags":["#Siglo_19","a1843","central","Juan_Junquera_Huergo","escrito","Gijón","poema"]}
---

[link](https://bibliotecavirtual.asturias.es/i18n/consulta/registro.cmd?id=1489)

### Al lletor

Ñunca en lletres de molde
ell probe Chinticu se bigo,
nin ñunca cudiara bese
si non fora de bon alma
un xuan, mandón del conceyu,
que pe lla lloria í metienon
llos trabayos poblicar,
c'a Chinticu asozedienon
en fuerte qu'en Xixon tia
Garabis ell enxeñeru
en xunu i xunu postreru
ell añu de trenta i siete.
Bestidu sal de sayal
con ropía bien folgada,
c'ansi lla ponxo all ñazer
í ansi lla tien que poner.
Lla puntada ye d'a ral,
i sepian llos miós bezeros
qu'ell que cues en sin didal,
ell que cues por solo un ral,
ell que cues en ruin sayal
tien que coser muncho mal.

## Llos Trabayos de Chinticu

Oya, siñor cura, oya
que dizéí bo yo agora
llo que borió esta cretura
llo c'a Chinticu í pasó
en xixon ¡bona lluellura!
Nos dis c'a carcabar fo
all floxu de Garabis,
all fuerte que busté diz,
Oya llo c'alli cuerre,
aguarde una migaína
qu'ell diañu bezin í muerre.
A xixon allegué aína
con utru de dos mozicos,
c'algamé na Rodriguera,
i fomos lluigo derechicos
aú lla muria se tia,
i enes manes lla montera
enllenos de coruxía
falamos coll Enxeñeru,
abaneru diz que yera
Garabis por ser llixeru,
guapiquin i de bon güeyu,
pa que nos ponxes nun llibru,
ó miyor dire cartafueyu,
un bigardu d'un soldadu
de cara fosca, zeyudu,
dell güeyu arremelladu,
bexigon i papuetudu.
Entrúgame isti omacu
con una boz de ronquiella
-¿comu te chamas mozacu?
-Chinticu, siñor, me ñonbren.
í dixe yo mansolin:
-¡no entendo por Chinticu!
torna illi d'entrugame
espurriendo ell so fozicu;
-¡non llo entiende siñorin!
Chinticu quier dizer Chintu
torné dizéí selequin,
y so de Picun ell Pintu.
- A traballar, traballar;
en sabre comu te chames.
- ¡Malaman! ¡Balate xudes
c'a roñar ya m'entames!
dixe entos yo pa min,
i de lla so lladera
esmuzome calladin
pa que non gastás ansi
en otres entrugues xera.
Co llos démas n'un monton
mézome de secute
i fomos con isti omon
aú tenin el preseu,
que purrionos a cadun
con dangun boto ba deu
pa dir fer llos erizales
i una bona caldera
qu'ell muriu tudu coyese
pe lla miyor frontera.
Fitu bellu n'un bardascu
d'ablucase muncho yera,
cudiando quian trabayaba,
quián con Chitu falaba.
Pa c'ubies mas molizion
apurriome isti magüetu
pa carcabar un picon
que me frayó los costazos
sin c'alla nuichi ome
fos pa aballar llos brazos.
Dexemes dacuando diba
a espalar nun folleru
que fasta llos corbiyones
como si fora en xineru
de follera m'enllenaba
o fasta lles rodiyeres
moyadu n'agua ell pelleyu
abondes ores tenia
como curadío a mueyu;
pos que yera ell Omedal,
llo mesmo que yo so Chintu,
tudu illi un llamorgal,
un entartalladeru,
un bubu, un pilancu,
muncho pior qu'ell so xunqueru.
Porqu'estebi un pocoñin
diendo a baxar lles bragues
falando coll so Pachin
que m'apurrió unes peruyes,
que coyera en peruyal,
que í trocara pe lles miuyes,
bieno aquisi bexigues
de Gaiteros i llantome
per sobe lles mios costielles
una bona tochada
que me frayó lles banielles.
Dixe entos pall mio pelleyu
¡bala el diañu tos manes
c'ansi llantes burra(l?)
pe llos mios llombos metanes!
¡Dios quixer c'a tapinazos
t'entornen lla gorretona
un miyar desos rapazos,
i t'afaye esfocicando
mentato espório yo aqui
coll mió picon carcabando!
Pa que non ubiés reñella
ente llos trabayadores,
que querin ya tenella
all bellu dame tochades
nin saque lla mió nabaya
nin degoman dengun fixe
nin gorgute una migaya.
Crillu ansi desagafadu
i que tres min non charia;
pero un demorgo d'un mandon,
que daquestos munchos yeren
anque non ye marabía,
que tria tamien so baston,
que me bigo estrumiar
a un omin un llubiesu,
encamentóí a Gaiteros
que fos pa ll'al carzel presu.
¡Ai que desfortunosu so!
¡que m'asozede en xixon!
dixe entos. ¿Yo aú bo?
¡ban faceme dell estadu!
¡agora sin creitu estó!
¿Que dirá de min xiroma
lla fia de Pachu Llazin
co lla que iguado tenin
fese lla mio casadura?
¿Ba que non quier llugase?
¿Ba que diz que ye lluellura
con un de lla cuerna prieta
fese lla so xunzidura?
Nin me falara na fonte;
nin corbates, nin mayuques
pulgaremos ena ponte;
nin llos sos güeyos prietos
prietos como llos prunos
me faran otra guiñada;
nin esfoyaremos xuntos
enxamas na so esfoyada;
nin quedra que na so choza
Chintu triye mas cuchu.
Agora denguna moza
daquelles que yo acocaba
¡ai Chintin que sañerdá!bisura
i c'ablanes me purrin,
en tientes me mirará;
si bo dacuando all molin
cabo min non se pondran
i aú quier que lles afaye
migaya non falaran;
i cuando foren pa misa
¡perbesures que diran!
Sulu terné ya c'andar
si nes romeries m'afayo,
i apareyar lles oreyes,
que non ye pocu trabayu,
pos que tamien lles bieyes
fuxiran como lles neñes.
¡Estó perdidu da fecho!
perdi lla mió xiromina,
que disti conceyu tudu
yera lla mas galanzina;
yo bome per isi mundu
aú me fagan abenencia,
aú non sepian quian so,
pos c'aqui non to sofrencia
all ber feme dell estadu.
¿Que faré gora, Chintayu,
pa salir disti pilancu
i escorrer isti trabayu?
¿Quian faláí quedra por min?
Metidu nisti aperton
bo falar a Pepe Lin
ú xintaba ell farrapon
de Gaiteros bon curadío
i bones panziques tamien.
Fomos, i lloramicando
dixeí, perdon que í to fer,
si presu, siñor, non me pon,
llo que buste mas quixer;
to trabayar com'un güe,
to brindallu pa lla boda
i agospedallu daqué;
i afalagandollu bien
borió abondo Pepe Lin
co lla fala qu'illi tien,
i quixo santu xullan
que sé fos desagafando,
i sobe lles miós costielles,
lla so bara solmenando,
llantome dos barganades,
que lla fexo des estielles.
Nin compangu, nin boroña,
pantoduno nin farrapes
esmorgue naquisti dia
pe ll'amor dísi Don Papes;
pos el fegadu llatia,
ell botiellu enguruyose
que nin siquier una faba
endientro dilli coyia.
Perféxome lla mió estaya
un de llos miós comuñeros,
pos yo ell diañu fesoriada
más di nestos folleros;
nin en obra que de rei fos
faré enxamas utru llabor
que lles ruindades ¡par ños!
c'alli fan all llabrador
non se camienta busté,
que trabayar como xanos
d'ablucase bellos ye,
sin qu'ebia denguna fuelga
sinon ye lla de lla xinta,
nin bal dengun pribixellu
dellos que trai ell so llibru
anque s'esfuelle ell pelleyu.
De trabayar bien fartucos
omes bonos, de bon bezu,
a lla nuichi non tenin
qu'escorteyar un cortezu.
Fechos guedeyos dangunos,
torzidos como zibiellos,
famientos de munchos dis,
como piescos amariellos,
ell prescu non aballen
de lla fame, pos morrin,
sin dayos enes bidayes,
si all atapezer non fosen
en busca de lles migayes
qu'ell siñor tien na so goxa.
A munchos bieyos tamien
que non yeren mas que poxa
de ya cuanta ya frayados,
qu'ell diañu llabor fazín
de tan perestraxinados,
¡llombarades que yos dan!
mayaben nellos cual mayen
llos mayadores ell pan.
Apenes cacarexaba
ell piton na mió tenada,
que llo fia abondo cedo
faziendo bona 'strellada
dexaba ell payar aína
de non allegar miedosu
cuandu'll cabu lles lla llista
i me bies esperteyosu.
Dempos dun bon rellatu
diba cadun all so fechu,
non alxeru, non correchu,
sinon mui enguruyadu
con dangunes palicades
qu'illi daba per de lladu.
A carcabar diba un,
utru diba angariar
de follera una enbozada;
a lla fonte Balentin
con so xarra i penada;
isti a destapinar,
a mayar tarrones Chintu,
isi utru diba espalar.
Un lla fesoria coyia,
lles angaries quianquier
c'ansi tenin un bon dia;
ell utru cueye ell palote,
i ñaide el mayu o picon
sinon el probe Chintote.
De boroña un rexilon,
que na corexa se tria,
ó un gaxu de panchon,
yera de munchos lla parba,
lla miuya ell golar yera
í d'agua bona cachada,
pos que lla mió zebera
non taba non enfornada.
¡A traballo, logo, logo!
entamaba falanziar
ell felpeyon del Galego,
i baxades lles oreyes,
a trabayar fuxín todos
mansolinos com'obeyes.
Oyense dempos lles doze
en que se diba xintar
una 'scudiella de fabes
esllendes a bon apinar,
que trebolgaben nun pote,
fiendo tantu 'strebullidu,
como lla so burra á trote.
Non llo fia illi ansi
que par ños esburullaba
tayada tres de tayada
c' todos ños ablucaba.
Sin folgar otra migaya,
a llos galopios faxendo,
tornabamos all trabayu,
porq'alli de tellerones
cuerre bien el marabayu.
xuntos munchos na tenada,
ó encucados en par dell llar,
entamabamos falar
disti xabaz de mandon,
c'utru llabor mas fazia
que roncar como abeyon.
Omes, dexaibos deso,
non fales disi reziella
dezia un, pos cascanziu
da solo ell falar della.
Esfozicar com'un cuin
metidu ente lla follera
dezia utru ¡non ye muncho!
ansi bellu yo quixera.
Torgadu con bona torga
i empapizar con arestes
bellu otros dezin
quixeramos nestes fiestes.
Miós patrenses, dezia yo,
si aportara que fos
dangun dia per Picun,
i na caleya de Llera
llu coyera coll forcadu
¡forcadades que yo í diera!!...
i si dangun bezin de mió
quixes tamien escorrellu
¡que non fixera entos! ¡xo!
dunos bonos zibiellos
retorzidos d'escayal
i fixera un sofocante
c'apiesllara ell gargantal,
i de baston un baraxu
i escudiella da puchera
con un regodon por mota
de gorreta yo í ponxera;
de chamarra una mullida
de lla mió baca torida;
por zeñidor un sobeu;
i si daqué abria ell picu,
¡xooo! ñaide gurgute,
pos aqui manda Chinticu
Estos fonon, siñor cura,
llos trabayos dell so Pintu.
-Pardiezes que da tristura
ell oyítellos mió Chintu.
Poblícallos lluego, lluego;
rellátallos pell conceyu,
que sepia ell mundu bieyu
llo que te fexo ell Galego.