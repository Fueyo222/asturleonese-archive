---
{"dg-publish":true,"permalink":"/Archivo/(1880s-1920s) Sabelina Villar/","tags":["#Siglo_20","central","Pepín_de_Pría","escrito","Gijón","poema"]}
---

[link](https://asturies.com/cavedaynava/sabelinavillar.txt)

Nin hai en cielo estrelles, ni en campu flores 
ni en clavel repiquinos nin agolores, 
si mecida con ellos nun tuviés ella, 
¡ánxel d'amores, 
manoyín de primores, 
clavel y estrella! 
Porque, siendo tan guapa como enteresa 
el llibru que yo tengo sobre la mesa 
prúyeme deci-y sele... sele a Acevéu: 
-Neña como ésa 
debiés ser la princesa
del Deva al Eu.
Porque algaría, lixera, dolce y galana
enchipa d´allegría tuda la plana:
paez que ta diciendo:-Mia qué ti digo:
dexa l´Habana:
¡ ven pa la mio quintana
riír conmigo!
Y cuando rií o llora, pizca o abraza
tien de la nuestra xente tuda la traza,
y lluce como tuda la nuestra xente
isa rapaza
el sellu de la raza
fincáu na frente.
¡ Ai Dios ! non te conozco, neña fermosa,
que miyor que Sabela debiés ser Rosa;
nin tengas tú coscoyu por conoceme,
xentil gayosa,
no axenciarás gran cosa
por querer veme.
Pero prúyemi agora que te to viendo
el dunviati les coples que vo faciendo
y al poner puntu nelles, xana querida,
quedo pidiendo
que puedas tar riendo
muncho na vida.
Y qué menos si al vete cola pradera
retratada tan finsa so la campera
paeces una xana qu´espaya llumes,
¡ais! de xilguera
rises de fechicera,
besos d´arumes.