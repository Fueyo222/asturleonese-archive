---
{"dg-publish":true,"permalink":"/Archivo/(1845-1895) Charada 5/","tags":["#Siglo_19","central","Teodoro_Cuesta","escrito","Mieres","poema"]}
---

[link](https://asturies.com/cavedaynava/charada5.txt)

Dos mozos d' esti conceyu 
de mal geniu y muncha juerza, 
punxeronse á danzar xuntos 
un domingo en prima.tercia.
Estes sílabes dan nombre 
de puebliquin d' una aldea 
que mialma, mialma mas chuscu 
cudio yo q' utro non hévia. 
Sobre si tu me triaste 
ó yo te trie una deda; 
sobre si yes un borricu 
y non  tienes mas que llengua 
entamóse una foguiza, 
hubo tal agarradiella, 
q' afumaben les molleres 
cual mi tercia con primera. 
Pocu á pocu e' na disputa 
entrando foi mas reciella, 
y  falaron los garrotes 
cuando se cansó la llengua, 
hubo mozu que alloriáu 
magar s' entamó la griesca, 
non conoció que i  faltaba 
d' un taragañu una oreya.
Dempués que´l barrullu calma,
cuando la xente´n paz queda,
hay que compar melecines
si el méricu les receta
 Sin cuntar q' el escribanu 
rexistra segunda y tercia 
y cobra les ñarigaes 
cuando menos á  peseta. 
Pos á pesar del castigu 
y meter la xente presa, 
en mi  todu cuando hay files 
non amanez sin quimera.

T. Cuesta