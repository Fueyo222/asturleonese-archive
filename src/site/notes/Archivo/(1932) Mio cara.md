---
{"dg-publish":true,"permalink":"/Archivo/(1932) Mio cara/","tags":["#Siglo_20","a1932","central","Fabricio","escrito","Gijón","poema"]}
---

[link](https://asturies.com/cavedaynava/miocara.txt)

¿Prúyevos agüeyame? —Miráime pa la cara,
y si feu os paezco quiciaes o abondo vieyu,
fui como flor de mayo cuando yera retueyu,
que ansí l’oyí a mio güela y sé por cosa clara;
 
y si por menos viese el que más l’arrepara,
dirévos que ye blandia y fina de pelleyu,
pos siempre fó del alma fiel retratu y espeyu;
¡Sinón quiciá otru gallu agora me cantara!
 
Conque si algún s’enoxa, non me mire pa ella,
q’hoi por hoi, a Dios gracies, non tó por qué escondella
y preba que non plasmen a naide sos güeyones.
 
Ye qu’en semao d’arbeyos plantella d’espantayu
y fó la moxiganga del ñerbatu y del glayu,
y enriba’l cocorote blincaron los gurriones.