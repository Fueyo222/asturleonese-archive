---
{"dg-publish":true,"permalink":"/Archivo/(1887) Farruquín, el de Buseco/","tags":["#Siglo_19","occidental","a1887","Xosé_Floréz","escrito","Cangas_del_Narcea","poema"]}
---

[link](https://asturies.com/cavedaynava/buseco.txt)

 Amigu Pachu : El dumingu
Farán aiquí xuntu á Navia
Una de dous mil dimonius .
¡ Quién touvera bona panza !
 Ye el benditu de San Pedru ,
Ya la xente empechizada 
Estoucina gachus , chiebres , 
Que escuenden en impanadas .
Ya esfuechan cabras , xa ouvechas
Dende mediaus de simana ;
Ponen chacones á muechu,
Chiegan pecheyus pur cargas :
 Arroz ¡ Mal anu ! ya zúquiri
Sel que vien á manegadas ;
Tópanse los bochus brancus,
Cumu quien diz , á patadas .
 Ya guliendu el Samartin
Quies que torne para casa ! . .
Alcete el diablu por burru ;
Deixar tal chapacanada .
Pur escudicchas de cheite
Que cuemu ahí 'nesa braña ?
El suañas ou tas dispiertu ?
Antes que tal cousa faga
 Non quede machu na recua
Nin cabra chibre de sarna ,
La vaca moura s' enforque
Nin quede ouvecha na cuadra :
Párame tres fichus Pepa
De la primera vintrada ,
Ya nun nazga en ochu anus
Nin siquiera una tinrala .
 Deixa que riviente desta,
Cumu diz que morreu Marta ,
Ya dispués sirá outru día ,
Que Busecu nun se acaba . . .
 Xa á Téifarus , ou me topu ,
Chiega cada tufarada .
De Andés , las Córtes , Piñera ,
Vichainclán , la Culurada .
 Que queixera cien barrigas ,
Ya de uchenta la carpanta ,
Ya embutir en una tarde
Lu menus una cuitrala .
 Adious , Pachu : si nun morru
Desta qu' esperu panzada ,
Prometu vulver pur outra ,
Pa la Virxen de la Barca.