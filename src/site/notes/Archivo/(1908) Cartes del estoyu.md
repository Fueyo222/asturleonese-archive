---
{"dg-publish":true,"permalink":"/Archivo/(1908) Cartes del estoyu/","tags":["#Siglo_20","a1908","central","Félix_López_del_Vallado","escrito","Oviedo","teatro","poema"]}
---

[link](https://asturies.com/cavedaynava/cartesestoyu.txt)

I
 Pín. Chacha. . ¡ menistro Xuán !….. ¿ Quién lo dixera ?
 Pacha. ¿ Qué yé menistro Pín ?…..
Pín. . -¿ Q'-ha ser bobona ?
Andar al rau del Rey... mandar 'n-'a xente, 
Decí-i, pá siempre, á Dios, á la boroña.
Pacha. ¿Y eso yé-'l mió Xuanín?...
Pín. -Y-entá has de vélu,
        Negru-'l llevite, un paliquín con borla,
        Embutíes les manes en pelleya
        Dir en coche afumando, q'-aborrona.
Pacha. Y si saben quien yé, faran-i casu ?..,
Pín.  Non han facé-i, muyer, no hay quien-i tosa,
        Non vés que dixo-'l Rey... < pa mandón isti, »  
        Y en mandándolo-el Rey, pos puntu-'n-boca.  
        Qu'-espurra él el focicu, y has de vélos  
        Al cura y al Alcalde... hasta la tropa  
        Mirar pá donde-'l mire y arrodiálu  
        Co'-la cara melguera y combayona,  
        Llamalu á toes hores Don Usía,   
        Y si-'l mió Don Xuanín quier Dios que tosa  
        Entós yé-'-preguntá-i ¿ si no 'stá güenu ?  
        Y si cunten que cái dalguna gota  
        Apurri-í un paragües, non se mueye,  
        Afalagálu y sacudí-í la ropa. 
        ¡ Q'-ansí ye 'l mundu, Pacha, y non te esmuelgues  
        En pensar que dacuando fó otra cosa ! 
Pacha. Pero ven acá, Pín, aquel mociacu
            Q' enxamás echó mano á una fesoria                                                                                                                                                         
¿Cómo algamó d'-un blincu eses altures
            Tan aína y non más que có-la cholla ?
Pín. Pos ahí verás, Pacha, aunque pá-'l casu
        Muncho fái el aquél de la persona,
        Yera el mió neñu ruín, más como agudu
        No hebo nunca otru tal é- na parroquia:
        Aquel pasar les hores pensatible
        Metidu'nte les peñes de la llomba,
        Les llágrimes temblándoi 'n-' caruca
        Co'-'l alma q'-á los güeyos se-i asoma,
        En tentes viendo al Sol, que tras 'I-Aramu
        Ente nubes de fuebu se-'sboroña,
        O la vista-'spaciándo pó-la vega
        Que cuerre del Narancu hasta la Pola.
        Aquel andar á caza de papeles,
        Pasar les hores llendo, una tras otra,
        Aquel sentir les penes q'-otru siente
        Y aquel siempre llorar cuando otru llora,
        Bien claro me decín á mi, Pachina,
        Q'-aquel neñu non era pá-esta folla,
II
      Y ansí fó; llevélu á Uvieu 
      En cá del mió-'rmanu Luis, 
      ( El que barre 'n-'a Casona (2) 
      Dond'-asplica D. Fermín ) 
      Vistiómelu D. Carlinos 
      De gabán, ó cosa así 
      Punxo-i gorra por montera  
      Calzón llargu y porzoguís; 
      Pos á más d' esto emprestonos 
      El llibru del aprendiz 
      Y otru mú grande, mú gordu, 
      Los dos llenos de llatín, 
      Metanes del Estetutu 
      Al mió neñu dexé dir:
      Entá se m' encueye-'l alma
      Pensando lo q'-entós vi.
      Taba-'stoncies la portona
      Fecha un ensamu, al ruxir
      Más que de fosques abeyes
      De la xente q'-había allí
      ¡ Si alloriara á cualsiquiera
     Cuanto más al mió enfeliz !
     Saludáronlu de burles
     Cuando lu vieron venir,
     La gorra al suelu, diciéndo-i
     « Bien venidu, paisanín >
     Y un mayolón q'-había ente'-ellos,
     Faciendo de menistril,
     Punxo-i la Ley que se-i'-chaba
     Como á nuevu y aprendiz.
     ¡ Qué solmeyá-i les corades !
     ¡ Qué félu dir y venir !
     ¡ Qué mazcaes !, ¡ q'-emburriónes
     ¡ Qué dái güeltes al rinquín !
     ¡ Qué facé-i-bail'-'l-fandango
     A 'stilu del só país !
     A poques más me lu-'sñicen
     Si non sal el aguacil.
Patha. ¡ Fiu del alma, queridu...!  
     ¿ A cuántos mataste, dí...?
Pío. Muyer, non yera pá-tanto
          Q'-anque llegué á véme ruin 
          Co'-la pena q'-allí tuve 
          Dexélu, diciendo ansí, 
          « Si Xuan co'I tiempu há ser algo 
          Tién q'andar esi camín, 
          Q'-el camín de toda gloria 
          Yé siempre-'l mesmu, el sofrir, 
          « Pos que lu ande », y el consuelu 
          Vine á'lcontrar xunto á tí. 
          Pacha, non fayas pucheros 
          Q'-estos ya son otros dís.
Pacha. Ya lo sé y por eso, xunto
           Vienmé-'l llorar y el riir.
Pín. Llágrimes con miel 'tán güenes,
        Anda púrreme-'l candil,
        Voy á buscar 'n-el 'stóyu
         Les cartes d'-él y de Lluis,
         ¡ Q'-allegra ver dende-'l alto
         Les llacéries del camín !
 III
 Del año cincuenta y nueve
 Ubieo cuatro d'-Abril.
 Ya 'stá fechu Xuanín un-astodiante
 Que non piensa 'n-'a-'Idea
 Pasóe-i el dormir asudoriau
 Suañando co'-la güestia
 Y non llora, nin tembla, nin gritando
 Apellida á so má cuando-'ndispierta.
 La color y les ruges de mayuca
 Que truxo pa esta ' scuela,
 De puro non dar paz á la cuyara,
 Con correr y dormir á pierna suelta,
 Cambiolos por el ver de les manzanes,
 Tá fechu una mantega,
 Tién les pates de acebu, y d' andarina
 Yé'-'l su correr cuando lu pon á prueba:
 ¡ ¿ Tocálu al Pío-campo ? !... (3) nin por piensu, 
 ¡ ¿ Coyélu les xosticies ? !.. ¿Quién lu alcuentra?
 Esmuzse como anguila ente les manes
 De toda esta reciella.
 Dá miedu velu al aire, si se tira
 Dende la muerte, cuando al salto xuega
 No hay otru que como él algarabane,
 Q'-amonte mas caballos é-na féria, (4)
 Nin blinque con más garbu, pongo-'l casu,
 Los poyos de cedenes 'n-'a Pedrera.
 Aquí yé-'I so reinar, ente-'sta xente
 Q' al miralu non más, dán-i obedencia,
 Pos yo non sé que tién en-'os sos güeyos,
 Non se q'-hay en so llengua,
 En so andar espurridu y gayasperu
 Q'-en patio toda griesca
 Há entamase ó ponése-i feniquito
 Con q'-el faga una seña.
 Y non ye lo meyor de'-'stes histories
 Lo que llevo apuntao 'n-esta cuenta
 Porq'-has á saber, Pín, q'-al respetive
 De fegura y xenial tien la mollera.
 De les notes meyores pa'-estes feches
 Pasó de la docena,
 Y si ahora non sal en-el cuadrucu (5)
 En q'-apunten los páxaros de cuenta
 Non yé nin por babáyu nin torollu 
 Ye pó-lo muncho q'-el rapaz enrieda, 
 Q'-á-'screbir pó-lo fino, 
 A dar al catedráticu rimpuesta 
 Cuando yos toma-'l pulsu del calletre 
 Non hay unu que-í purra la palmeta. 
 ¿ Qué val el Veranín (6) pa' lo q'-el pinta, 
 Si cuando en tentes Xuan á unu contempla 
 De tal modu i apriende los defeutos 
 ( Pos siempre, n-'a fegura hay cosa fea ) 
 Q'-al pintalu endispués e'-nes paredes 
 E'-nes fueyes del llibru, per ú quiera,
 Condénalu á les rises,
 Y más cuando arrepare el que lu vea,
 Q' el mote que-i 'scribe por embaxo
 Ha durá-i lo que í dure la pelleya ?
 Ansí yé el tó rapáz, 
 Co-'l tiempu q'-há ser de-'l si-s'-aserena ? 
 No lo barrunto, Pín, aunq'-el pensálo
Llevóme y há llevame muncha xera,
Y cunta q'-esti enriedu
Yé-`I primeru q'-acasu m'-asoceda,
Pos tú bien me conoces 
Sabes que juí cevil la vida entera
Y q` en calar po`-`I túfu les persones 
Donde quiera que tuvi punxe muestra,
Pero d'-esti rapaz, güelvo á decite,
Non pueo adevinar náa en concencia:
¿ Será Anxel ó Diaño ?... ¿ Quién lo sabe ? 
El tiempu lo dirá, dando la güelta, 
Y non hay q´aflixinos 
Por non saber qué traya `n-la só rueda, 
Que traya lo que traya, ello há ser güeno, 
Si trai lo que Dios quiera,
Pín. Ah tú, falta aquí un puñáu de cartes...
Pacha. Qué me dices á mí ?... Serín los neños...  
          O si non, serís tú que les fumaste.
Pín. -Tú, que priendes el fueu co'-los papeles....
Pacha. Güeno, fós quien fuera, llée pá lante. 
Pín  ¿ Por onde ?
Pacha. Por ú quieras, q` esta historia
            Pa nosotros yé igual por cualquier parte. 
Pín. Esta que sal aquí ye un poco llarga. 
Pacha. Con tál q'-hable de Xuan, que non s'-acabe.
IV
Añu sesenta y cinco-Pa'-`I mis `rmanu 
Pín de Ruca, vecinu de Llimanes.
Dícesme que Xuan `tá algo ruinucu 
Tamién yo lo conozgo, non yé-`l q`-era: 
Y cómo non há-`star d` esa manera 
Si nunca de´-astudiar se vé fartucu ? 
¡ Qué quiés Pín !... Del que tá-`n so ratonera
Esmorullando llibros y papeles, 
Como abeya chupándoyos les mieles 
Pá'-ansl fer el só Agostu; 
Que sólo sal de casa á les lliciónes, 
Y otra vez al llagar, y güelta al fusu, 
Pa non perder nin gota d' esi mostu 
Q'- allegra la mollera 
Y yé lleche q' engorda les naciónes 
Non te tién que chocar que-i dé ruinera 
Nin que-i vengan folgaos los calzones.  
¡ Vida del astodiante !... Dios la déa 
A quien glories y mandu ambicionando 
Famientu la desea; 
Pá ser unu feliz poco é bastante, 
Y si hay sitiu seguru ye la aldea. 
Canta Sico sallando 'n-'a quintana: 
Oise á Lín tóu-'l día allá-n-el monte 
Fradando á más fradar carros de lleña; 
Antes que risque-'l-Sol pé-la mañana. 
Por quinta vez con agua de la fonte 
Romiando sos amores vién la neña,
Y allegres con el bien de la cosecha
Ya vá pa dos semanes q'-en sin fuelgu 
Trabayen los vecinos é-n-'ndecha... 
Y todo yé salú, juerza y contentu 
En esi trabayar que yé alimentu; 
Mas yo non sé qué diaños tien la céncia, 
Qu'-el q'-en ella s'-envicia 
Paez que-i dá tericia, 
Y de un roble que yera
A poco q'-ande-'l tiempu y el trabayu
Tá fechu una güesera,
Mas non t'-asustes, Pín por el tó neñu
Que si bien s' arrepara 
La fegura q'-acabo de pintate, 
Y de xuro, non há d'-anquillotrate, 
Non tién, unque paéz, tan foscu el ceñu, 
Según d'-onde se mire yé la cara, 
Porq'-aliviu y consuelu d'-esi dañu, 
Que güelve á los rapazos amariellos, 
Yé el folgar, que lu llamen « vacaciones ». 
Pos d'-estes han de dayos cuatro al añu, 
Y si non yos les dan... tómenles ellos:
Y non valen razones, 
Nin decir que son tantos nin son cuantos 
Porq'-eso yé xugar al alendunu, 
Lo que yo apriendo, Pín, q'-aunque sean santos 
En diciendo q'-amosquen non ves unu. 
¿ Pos quién há sufrutar esi consuelu 
Con más xusta razón, más apetencia 
Q` el que cumple-`I deber que-i punxo-`l-Cielu ? 
¿ Non há-spurrise-`ntóncenes sin duelu, 
Quien vive ansí tranquilu `n-a concencia, 
Pos tien siempre la carne puesta al tayu, 
Y nin furta-`l trabayu, 
Nin gasta otros enriedos que la cencia ? 
Arrima la fesoria, y ven un día 
A ver estos rapazos en sin pénes, 
Cuando rotes del llibru les cadenes 
Prienden fueu en Uvieo á la allegría...
Ven conmigo... ya s'-oi la gritería... 
A gálamos la xente vá á la Plaza... 
Nosotros po'-´l atayu... cuérre.., céo... 
¿ Non oyes el sonsón de los guitarros ?... 
¡ Q'-al xusto los violinos meten baza ! ... 
Ya asomen por el Arcu en Cima-villa 
Arregüeltos con garbu-`n-el mantéo... 
Grita, Pinón, que ya la xente pálmia... 
¡ Viva I'-astodiantina... ¡ Viva Uvíeo !... 
¿ Empapielles ?... ¿ Dát-algo ?... ¡ Ah, sí !... ya veo: 
Ves á Xuan esguilando los balcones, 
Dando coples y dúces á les neñes 
Que lu ascuchen melguéres y risueñes, 
Y cuntes que pá-tanto no hay razones 
Pensando `n-`a montera y los calzones 
Q` atapen to pobreza 
Dexa, Pín, q'-entá-has velu con más creces, 
Tú, déxalu -`sguilar, non tengas duélu 
Que de granos más ruinos `n-isti mundu 
Nacieron les grandeces 
Y de náa fexo á tóos Dios del Cielu; 
¿ Qué tién de menos Xuan ?... ¿ Tién cosa mala ?, 
Q`-ha tener, si-anque ruín-tién xentileza, 
En vertú y trabayar yé en sin segundu, 
Y cual diamante-`n-oru, pá más gala, 
Punxo el ñeru-`n so boca la agudeza.
 N´esta casa, con eses xecutories,
Pá muestra, tiés de santos una sala, (7)
Vén á véla y depriende sos histories,
L`-un fó Obispo, xuéz el otru, aquel maestro
Que fexo con su cencia cien dotores;
Menistros, xenerales y rexentes,
Los que lleven la palma ente les xentes 
Como artistes, poetes y oradores... 
De todos `n-esta pieza 
Los ritratos colgáos pé les múries
Ensiñen so grandeza…
¿ Entíndes porq'-el Rey, que tá-alli-n-medio 
Yé préncipe d` Asturies ? 
Sírvante esos exemplos de consuelu, 
Y déxate de penes, 
Echa á un llao sospiros y empapiellos 
Que si por vieyu tú, non has de vélu
Pá mi que Xuan co `l tiempu ha `tár ent`-ellos.
Y con él han cuntase muchos otros 
Pos hay aquí á docenes 
Ferviendo á más ferver `n-estos caxellos, 
Zárzanos astodiantes 
Q'-han llegar á facer, si tienen vida, 
Lo q` otros ya fexeron endenantes. 
Cuerre la mesma sangre `n-`es sos venes, 
El mesmu xeniu 'n-so pechu tién guarida; 
Si pos iguales armes manexánon 
Xusto há ser con sos gloríes ver mecida 
La gloria que los vieyos nos dexanon. 
Pero esto, como vés, non yé pá todos. 
Q' el ser del astodiante 
Como el d`-otros mil coses tién sos modos. 
Pos háylos folganzanes 
Que non abren un Ilibru en tóu-l añu, 
Que pasen, pá-`l so dañu 
Roncando á pierna suelta les mañanes; 
Y en llegando q'-allega la su hora 
Dimpués de dar trebutu á la barriga 
Y ordeñar `n-el café la cantimplora, 
Llambides les cabeces como gatos 
Perfechos fegurinos 
Con llazos `n-`os zapatos 
Sin un llíxu `n-`a ropa
Goliendo á lo q'-agüelen les muyeres 
En vez de dir á oyer á D. Carlinos (8)
Van del brazu á pasiár pó-les aceres
O' al Campu-San Francisco á vé'-la tropa, ,
Si non yé á facer señes
Y agüeyar si pudieren á les neñes; 
Donde quiera que bailen 'I-< agarrao >
( O lo que quieras, Pín, custión de nombres )
Allí-'starán d'-á fecho, 
Que yé muncho más fácil q'-el darecho
Dar güeltes á compás pé-les alfombres.
En cambiu tienes otros
Que yo non sé á qué vienen
Pos al cabu los años de la cuenta
Están por adomar como los potros, 
La mesma facha que truxénon tienen; 
Y non-'tá la razón en ser probinos
Que yé lo mesmo cuando tienen renta;
El mal-'stá allá dientro; hay arbolinos
Q'-enxertaos d'-amargos fánse dúces,
Más d'-ellos el que non admite enxertu
Ha ser amargu hasta-'indispués de muertu.
Ansí yos asocede á estos rapazos,
Pariólos la pereza
Y lleven esti mundu 'n-'os costazos; 
Has de vélos andar esmanganiáos
Arrimaos, si nón, á les colunes
La gorra echá'-pá-'tras, espelurciáos, ,
Con pelos 'n-'es vidayes
Sin que puedas quitáyes eses zunes 
Por munchu que trabayes,
Que son necios y amigos de pendencies
Como axenos á tóes comenencies
Y ansí pasen la vida
Folgando, sin vertú, sin polimentu
Por más que altiernen con presones fines,
Más duros que guixarros
El roce non yos mata les esquines.
Pero... atendi... la hora 'tá sonando
Y pué que los rapazos espantaxen…..  
Voy corriendo á deciyos que lo dexen. (9)
Ya salienon ....ya 'tán alborotando.. , 
¡ Juasús q'-algarabía. 
¡ Qué ganes tengo véme d`-otra facha 
Llibre y feliz, tranquilu ent'-eses breñes ! 
Déxovos, á Dios, hast'-otru día. 
Un emburrión á Pacha 
Y lo que quieras, Pín, pa les tos neñes.
Pacha. Ahora vién lo mejor...
 Pín. ... pero yé tarde.
           `Tan altes y temblones les estrelles 
            Amoruyau-'l fuéu, q'-apenes arde 
            Y pa tizálu fáltennos estielles... 
            Non t`-estrañe q'-el xelu m'-acobarde 
            Nin salga á la corrada ahora por elles.
Pacha. Dexalo, Pin, déxalo pá mañana
            Que comer y dexar yé cosa sana.
Rezánon los dos vieyos pó-`l só neñu 
Y en paz de Dios metiénonse `n-`a cama:
Quixénon descansar……. más vanu-`mpeñu
Que `taba dientro Xuan llama que llama 
Y pudo más l´-amor que pudo `I sueñu. 
Pinta-'l alba, y entá, cunta la fama, 
Que murmuraba Pín d'-esta manera... 
« Pacha... ¡ menistro Xuan !... ¿ Quién lo dixera ?