---
{"dg-publish":true,"permalink":"/Archivo/(1845-1895) A D. José Mª Gúzman/","tags":["#Siglo_19","central","Teodoro_Cuesta","escrito","Mieres","poema","carta"]}
---

[link](https://asturies.com/cavedaynava/josemguzman.txt)

¡ Bonos díes !..¡ Soy yo ! -¿ Cómo dexara
que 'l so santu colara
sin mostrái mió cariñu y dulce anhelu ?
Si allega un San José y estoy calláu
deme por entierráu
ó fechu una llaceria nisti suelu.

Ya mios versos non llucen l' alegria
y frescura q' un día,
pos la musa so arrullu non me presta;
cad' añu que s' esnidia mas m' encueye
y al ver como me tueye
dudo yo mesmu ser Teodoro Cuesta.

Pero, déxelo andar, que si ni alteria
y floxa la  materia
taramiella y amaga dar nel pozu,
mientra l'alma na xaula se mantenga
cuando un San José venga
"Dios lu faiga feliz" dire con gozu.