---
{"dg-publish":true,"permalink":"/Archivo/(1893) Al Carrocedo/","tags":["#Siglo_19","oriental","Angel_García_Pelaez","escrito","Llanes","a1893","poema"]}
---

[link](https://asturies.com/cavedaynava/alcarrocedo.txt) [link](https://wikisource.org/wiki/Al_Carrocedo)
[link](https://bibliotecavirtual.asturias.es/i18n/consulta/registro.cmd?id=2946)

Llagrimina de Dios, rapaz parlleru,  
Enriador y espumósu gorgoritu,  
Gotera d'un llagar del infinitu,  
Sorbiquín corredor y bullangueru.  
Siempre rebizcador y gayasperu  
Lixeru y blincador como un cabritu  
Que sin miéu al escayu ó al espitu  
Abaxas dend'el mont' hasta'l Riberu!  
¿Qué mósica é meyor que tó mormullu?  
¿Qué canticu hay igual á tó sormiella?  
Yo q'aborrezo'l mundanal barullu  
Y tó so'l corazón dura postiella,  
Solu me queda'l placenter' orgullu  
D'haber nacíu á to floriada oriella.