---
{"dg-publish":true,"permalink":"/Archivo/(1925) Villancico/","tags":["#Siglo_20","a1925","central","Enrique_García-Rendueles","escrito","Gijón","poema"]}
---

[link](https://asturies.com/cavedaynava/villancico.txt)

Enel portal de Belén 
Una nuichi clara y fría, 
Está el Neñu, San José 
Y la bendita María.
La Virxen unos mantiellos 
Filvanó, tapau con ellos 
Ta 'l Neñín ena cunina, 
Iguaí San José los rizos 
Y estélase nos hechizos 
Daquella llume devina.
¿ Por qu' en nuichi tan xelada
Prúyete facer la entrada
Bondadosu rapacín ?
¡ No la escoyer templadina,
Allegre y estrelladina
Como la de San Xuanín !
Entós irín los ñeñinos
Con sos zarciellos y flores
A facete mil primores
Y llevate á so xardín;
Pedirín pa tí na villa,
¡ Y qué bona xiraldilla
La que se fixés allí !
¿ Más ende con tantu frío 
Pa quear atarrecío 
Querer n' hibiernu ñacer 
Dexando 'l senu del Padre ? 
¡ Val Dios que tienes tal Madre 
Y quierti tanto Xosé !
Pero que xele, que xele, 
Que se cuele muncho sele 
El vientu pela gatera; 
Ha ponete Pá el capiellu 
Y la Virxen un mantiellu, 
Y arroxarán la foguera.
¿ Pero qué diañu de fuéu
Quiés rapacín xunt' a tí ?
¡ Si ambures los corazones
Con sólo averase ahí !