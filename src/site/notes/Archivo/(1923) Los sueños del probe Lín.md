---
{"dg-publish":true,"permalink":"/Archivo/(1923) Los sueños del probe Lín/","tags":["central","Carlos_de_la_Concha_y_García_Ciaño","escrito","Villaviciosa","a1923","Siglo_20","poema"]}
---

[link](https://asturies.com/cavedaynava/suenosl.txt)

¡ Asturies del corazón ! 
¡ Solar y cuna d' España ! 
Con cuantu afán te contemplo 
Desd' esta tierra lejana 
Al través de un vasiquín 
Desta sidrina de casa, 
Desta sidre de mió tierra 
Que sabe á rica manzana. 
Véote querida Asturies 
Humilde y acurrucada 
Entre los Picos d' Uropa 
Y el Puertu de Vegarada 
Que te guarden y defienden 
Como se guarda á una Infanta, 
Princesa ó doncella hermosa 
Po les bruxes encantada.... 
Y ye bono que te guarden 
Porque yes muy codiciada: 
Codicióte en otru tiempu 
La República Romana 
Y quixo facete suya, 
Pero tú, fusti tan brava 
Que non dexasti que naide 
En tí posara so planta. 
¡ Que lo diga el Sarracenu 
Que según la Historia narra, 
Con la ayuda de la Cruz 
Y la Virgen Soberana, 
E nos montes de Cuadonga 
Quedó fechu una farrapa ! 
Allí fundó el gran Pelayo 
La monarquía Asturiana 
Y por eso Asturies ye 
La cuna y solar de España... 
Y que milagru que jueses 
Por todos tan deseada, 
Que ye to clima tan suave 
Y de condición tan sana 
Que nin apierta el calor, 
Nin ye dura la invernada....
¡ Ay sidrina de mió tierra 
Fecha con rica manzana ! 
Véote facer gorgoritos; 
Y acuérdome de la gaita 
Que 'n toes les romeríes 
Y en toes les fiestes tocaba, 
Angel Antón de Capita 
( Fiyu de Melón de Juana ). 
Dios en so gloria lu tenga 
Po lo bien que la sonaba, 
Saludando al Mayordomu 
Tocando la alegre Diana, 
Y en el coru de la Iglesia 
Cuando la Misa de gala, 
Hasta el mismu Cielu diba 
La Marcha Rial que tocaba, 
¡ Ay gaita la de mi pueblu, 
¡ Ay de mi pueblu la gaita ! 
Que asemeyaba al xilgueru 
Cuando canta na enramada, 
Y al pinzón y al veranín, 
Y al pardillu y la calandria; 
Y acuérdome sobre todo, 
Del cantar de la rapaza 
En eses tardes d' otoñu 
En que llendando la vaca, 
Entona el «Señor San Pedro > 
Y la «Virgen Soberana» 
Y «Hay un galán nesta Villa > 
Que ye nuestra antigua « danza >... 
Y enrédense los recuerdos 
Como se enrieda la llana 
Del « cadexu > que mió güela 
Puestu na rueca filaba, 
Y recuerdo los cantares 
Que de pequeñu cantaba, 
< La caso del señor Cura 
El Trébol y la Praviana > 
« Tengo de subir al puertu >  
< Canta com' una xiblata >. . 
Y canciones de pastores 
Pe los montes y la braña
Y recuerdo versos vieyos
Que de neñu recitaba.
¡ Ay bable, lengua materna ! 
¿ Por qué fusti abandonada. ?..
Gracies á tí sidriquina -
De mi tierra tan preciada
Estoy soñando despiertu
Co la tierrina Asturiana
Y recuerdo les esvilles,
Y el maguestu y la filada,
Y les noches de cortejo,
Y acuérdeme de mi casa
Que me paecía tan grande,
Y ye com' una cabaña
Y acuérdome de la iglesia
Donde mi madre rezaba,
De la escuela, del maestro,
Del señor Cura, del ama,
Del campu donde corría,
Del sitiu donde jugaba,
Al pido campu y al marro,
Al chole y á la pampaina.,.
Y con toos estos recuerdos
Sidriquina de mi alma
Quier salir un i xuxú
Desde el fondo de la entraña
Y al pasar por el gargüeru
Se m' ataruga y atasca
Y non sé si ye sollozu
O si ye una carcajada,
Pero sé que de los güeyos
Quier brotar dalguna llágrima
Y sé que con tu color,
Y sé que con tu fragancia,
¡ Sidriquina de mió tierra
Fecha de rica manzana !
¡ Para mi siempre serás
La encarnación de mi Patria !