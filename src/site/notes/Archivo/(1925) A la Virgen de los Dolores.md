---
{"dg-publish":true,"permalink":"/Archivo/(1925) A la Virgen de los Dolores/","tags":["#Siglo_20","a1925","central","Enrique_García-Rendueles","escrito","Gijón","poema"]}
---

[link](https://asturies.com/cavedaynava/alavirgendelosdolores.txt)

¿ Quién fexo llarimases, Má querida ?
¿ Quién fixo que moyasen tos mexielles
Pelres más pures que del alba estrelles,
Y tapeciés to frente dolorida ?
¿ Cómo la señaldá fixo guarida
Enel pechu sin llixu de pecau,
Que pudio ser del Ánxel alabau
Y ufertar al Siñor to pura vida ?
Pero non te mató, no, el duru espetu
Que trestayó el costau del to Fíu
Pa roborar el último decretu;
Non te mató pa que llorás ¡ bien míu !
Y pudiés ablandar con to xemíu
La ñegra engratetú d´isti probetu.