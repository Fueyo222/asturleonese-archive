---
{"dg-publish":true,"permalink":"/Archivo/(1845-1895) A la memoria del malogrado General Concha/","tags":["#Siglo_19","central","Teodoro_Cuesta","escrito","Mieres","poema"]}
---

[link](https://m.wikisource.org/wiki/A_la_memoria_del_malogrado_General_Concha)

¡ Morríó com' un valiente sable 'n manu  
cuanto al pasu topaba sotripando;  
con fuelgu de xigante, vióse anciano  
sin fuxir una vez... siempre guerriando !  
¡Ay probitina España, cuán tiranu  
el sinu tienes que te va dexando  
sin fíos como CONCHA dispreciada  
y en xirones sin cuento esfarrapada !  
Del cañón al troníu, presurosu  
como 'l rayu llegó siempre 'l primeru;  
y yera co 'l vencíu tan piadosu  
como 'n el pelear tan foscu y fieru:  
debaxo 'l uniforme, bondadosu  
llatía 'l corazón de 'I gran guerreru  
q' una bala enemiga dexó fríu  
y al pueblo de PELAYO doloríu.  
Non coló pe la espalda 'I plomo airáu  
que la muerte gloriosa dió al valiente...  
foi 'n el pechu... de cruces adornáu,  
ganaes peleando frente á frente;  
por detrás non morriera tal soldáu,  
pos nunca recular lu vió la xente;  
y si un día non más volvies' la cara,  
la pena de facello lu matara.  
¿ Non viésteis les furioses granizáes  
que les nubes en foscu remollinu  
nos únvien en 'es récies tempestáes  
q' ablucáos nos dexen y sin tinu ?  
Pos ansina les bales gomitáes  
por el prietu cañón, roncu y dañinu,  
en calavres convierten mil rapazos  
que de mil probes madres son peazos.  
 -¿Q' asocede?-¿Qué pasa?-¿Por qué España,  
onde Dios de sos gracies punxo 'l ñeru,  
en el monte, n' el llanu y la cabaña,  
del fosil disparáu ve 'l fumeru ?  
-¿ Por qué mana del home tanta saña ?  
¿ Crió 'l suelu español el estranjeru ?  
Entóncenes morrei, morrei con gloria,  
pa vivir munchos siglos en 'a historia.  
Pero ¡ probe de mi ! si son hermanos  
los que llocos d' afecho y aturdíos  
s' esmigayen sin ver que son cristianos  
y d' una madre mesma tóos fíos.  
¿ Qué premiu barruntais que los tiranos  
en pagu vos darán de tantos bríos ?  
Lo q' á vostros mayores dió esa raza ….  
¡ Cadenes, pocu pan, palu,.. y mordaza !...  
¡ Dexailo por Dios Santu, que ya 'l cielu  
s' escurez, por non venos, pesarosu !  
-¿ Val un home la llercia y desconsuelu  
que 'n el pueblu semais, de paz ansiosu ?  
¿ Les llágrimes del padre, 'l fíu, 'l güelu,  
enxugar podrá nunca 'l ambiciosu ?  
¿ Españoles non sois ? ¿non sois cristianos ?  
Pos Dios dixo: queréivos como hermanos.  
Non más os esñiceis, y los conseyos  
non 'cheis en sacu rotu d' isti legu;  
si pataques, maíz, fabes y arbeyos  
la tierra non produz, y sin sosiegu  
y famientos se ven neños y vieyos  
por non querer oír tan xustu ruegu,  
¿ qué direis al Siñor, cuando la muerte  
en folla trueque 'l cuerpu del más fuerte ?  
¡ Oh ! dexailo por Dios, hermanos míos,  
como piden al cielu contristáes,  
famientos d' abrazar á los sos fíos,  
les sin consuelu madres desdicháes;  
¡ la cuna y el sepulcru 'stán mecíos !...  
les hores del mortal por Dios contáes,  
q' al morrer en 'a Cruz dixo al cristianu:  
non derrames la sangre del to hermanu.  
España de valientes foi viveru  
des que Dios fexo 'l mundo y hubo día  
q' enritar su león sañudu y fieru  
la solmenada Europa 'tarrecía;  
tanta gloria 'xuntó, que 'l orbe 'nteru  
encerralla 'n so senu non podía,  
y por eso COLÓN, sin sentir penes,  
foi en busca de nuevos almacenes.  
Del pueblu de PELAYO y so fiereza;  
de la patria del CID q' estocinaba  
al moru guerriador; de la grandeza  
que 'l sol d' entrambos mundos allumaba,  
¿ que nos queda, españoles ?-¡ La pobreza ¡  
¿ Y non llorais al ver que non s' acaba  
esta guerra cruel, q' atiza arteru  
p' atrapanos sin fuelgu 'l estranjeru ?  
¿ Non ye cosa que plasma y quita 'l xuiciu  
el ver los vascongaos, refaltando  
tanta griesca, trastornu y rebulliciu  
sin provechu par' ellos entamando ?  
Eses gracies que gocen, en perxuiciu  
de mil pueblos de rabia espatuxando,  
¿ por qué España consiente, sí con elles  
nos mayen, cuando atorpa, les costielles ?  
-¿ D' ú vienen esos fueros ?-¿ Son quiciáes  
porque 'l mundu al facer Dios soberanu,  
ántes fexo les tierres vascongáes  
q' el xardín celestial suelu asturianu ?  
¿ Non semos d' un ventráo ?-¿ Sos bondáes  
amorosu non vierte so 'l cristianu ?  
-¿ Qué mil Xudes entós fai el Gobiernu  
que non únvia los fuerus al infiernu ?  
 -¿ Qué dotrina estudiais ?-¿ Qué catecismu  
pa vosotros se fexo solamente,  
q' emburriáis la nación hácia´l abismu,  
q' espumosu llevántase ruxente ?  
-¿ Quién vos lleva á guerriar ? –i El egoísmu!...  
-¿ Y ye bon español quien tal consiente ?  
-¿ Por qué si pa vosotros Iluz el día  
á escures ha de estar la patria mía ?  
¿ Queréis rey ?-¡ Non !... decís: Señor queremos  
en el nome no más, pero absoluto  
d' ESPAÑA y de les INDIES lu faremos  
á quien todos pagueis ricu tributu.  
¡ Rey los vascos !... mil veces morreremos  
semando pe la tierra 'l llantu y lutu,  
primero que de libres non pudiamos  
en presencia del mundo apellidamos.  
Pos molleres de fierro, cocorotes  
de duro pedernal, ¿ por qué rabiáos  
el canil regañais, y los garrotes  
teneis contra nosotros llevantáos ?  
-¿ Querer la libertá merez azotes ?  
-¿ Non y' isti vostru puxu, condenáos ?  
-¿ Entóncenes por qué, libres de penes,  
saborgar non dexais tan dulces bienes ?  
Tras los picos q' esguilen á I' altura  
disparáis el cañón al pueblo iberu;  
en 'es nuestres MONTAÑES, sepultura  
al triar topó siémpre ´l estranjeru;  
del feroz africanu la bravura  
el astur amansó cual naide fieru,  
vengando 'n COVADONGA ´l gran cachete  
que 'l moru dió á Rodrigo 'n GUADALETE.  
El XIGANTE del siglu, 'I más mimau  
pe la fortuna lloca, quixo un día  
solmenar, en sos fuerces enfotau,  
esta probe nación q' aborrecía.  
-¿ Quién el gritu de guerra llanzó osau,  
que 'l vientu temerosu repitía ?  
< Isti PUEBLU non más, cuyos guerreros  
el valor y el deber tienen por fueros. »  
D' esos homes cristianos y aguerríos  
los descendientes somos, y queremos  
cien mil veces morrer, si nuestros fíos,  
como sos padres, libres non los vemos;  
en 'os praos, los montes y en 'os ríos  
¡ abaxo los tiranos !... gritaremos.  
pos aquí, hasta la fonte que mermura,  
«VIVA LA LIBERTÁ» diz con dolzura.  
Dos palabres non más decir quixera  
pa dexar de falar y cierrá 'l picu;  
mande Xuan, mande Pedro, ¿ la cevera  
metereis sin pagalla pe 'l focicu ?  
¿ hay dalgunu tan reciu de mollera  
que non sepia, bien sea probe ó ricu,  
q' agora como siempre los mandones  
fixeron de los tontos escalones ?  
¡ Empapielle 'l cañón !... más el troníu  
non s' escuche, que muerte dá y espantu,  
¡ doléivos de la patria ! -¿ He bon fíu  
quien no aforra á la madre triste llantu ?  
Dexai que Dios del cielu condolíu  
al ver tanta llaceria y dolor tantu,  
á so divinu soplu, poderosa  
la llevante otra vez y vitoriosa.  
Non son carlistes, non, los que 'na guerra  
al pendón liberal finquen el diente;  
¡ esta planta non guaña ya en 'a tierra  
que con sangre regó tantu valiente !  
Buscáí lloñe d' ESPAÑA que s' emperra  
en sentar en el tronu al Pretindiente,  
pos aquí quien llevanta la cabeza,  
non ye el carlismu, non... ¡ ye la probeza...!  
La probeza, melliza del tormentu,  
manancial de dolor, que sin soldáos  
en ciodáes y pueblos toma asientu  
 cuando dexa 'l llabriegu los sembraos;  
la probeza, de Dios xustu escarmientu,  
q' al miranos, per llocos y olvidaos  
de so dotrina santa, xosticieru,  
castíganos con ella quier severu.  
Oyéime por favor: á tantos males  
co ta paz sospirada fin pondremos...  
los fosiles, los sables y les bales  
pe l' llaviegu y forcau trocaremos;  
co los doraos frutos, les señales  
d' esta guerra sanguina borraremos,  
pero siempre de CONCHA á la memoria  
en letres d' oro cuntará la HISTORIA:  
« ¡ Non coló pe la espalda 'l plomo airau  
que la muerte gloriosa dió al valiente !...  
foi 'n el pechu.. de cruces adornau,  
ganaes peleando frente á frente;  
por detrás non morriera tal soldau,  
pos nunca recular lu vió la xente,  
y si un día non más volviés la cara,  
L A PENA DE FACELLO LU MATARA.