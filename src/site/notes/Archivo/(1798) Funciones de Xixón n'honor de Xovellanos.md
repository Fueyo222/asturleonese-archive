---
{"dg-publish":true,"permalink":"/Archivo/(1798) Funciones de Xixón n'honor de Xovellanos/","tags":["#Siglo_18","central","a1798","Xosefa_Xovellanos","escrito","Gijón","poema"]}
---

[link](https://asturies.com/cavedaynava/funcion.txt)

 Bálate la marrabera
Lo que tardisti , Pericu :
Cuantu ha que t'estó aguardando
Plasmau y dcspavoríu ,
Para contate mil coses
Que , magar estoi ñacíu ,
Ñin vi , ñin cuidara ver
De güeyos nin por escritu .
Saberás q' el utru día
Desapues de escurecíu ,
Entamé dir a Xixón
Con mió compadre Toribu.
Llegamos á la portona
Que tien tres apartadixos
Y un home con una espada
Para matar los xudios ,
Cuando tantes de les lluces 
Veyures y argamandixos
Allumbraben les ventanes ,
Que quitaben á un el xuiciu .
fui pel Contra-cay alantre
Per onde están los ñavíos ,
Fasta cae del Marqués :
Mas éi ( Xesús benditu )
Nin toes les cofradíes
Del Carmen y San Franciscu ,
Q' hai en aquesti conceyu ,
Tienen tantos de los cirios ,
Como allí empicorotiados
Rellumbraben el sentíu .
Pónxime cabo el cruceru
Cuidatible y pensativu ,
Sin saber qué diaños yera
Tantu estruendu y tantu ruidu
De voces y de campanes ,
De escopetes y de tiros .
Cuidaba oal mió capote ,
¿ Si ganarin los ñavios
La ciodá d' Ingalaterra ?
Malamán ! non, mió queríu ,
Que ñosotros ñon pasamos ,
Sin barcu o puente los rios ,
Y el inglés anda pel agua
Lo propiu que los coríos .
¿Si quicías habría algún Santu
Que fos en Xixón ñacíu
Y agora lu cocinaron ?
Que tenía mió güelu un llibru
Que rezaba de les fiestes
Q' al gloriosu San Isidru
Y fixeron en Madril ,
Con tantos de paraxismos
Llumbreres y berveriscos .
Mas ñon , dixi yo; mal hora ,
Q' agora u ' aquisti siglu
Dengún s ' atreve a ser Santu 
Por no ser aborreciu , 
Y si algún pretende selo ,
De vergüenza está escondiu .
Mas al cabu y a la postre
Fue ñuestru Señor servíu ,
Que vieno Don Pedro Cean
( Que yéramos conocíos ,
Porque díxome una misa
Cuando perdí el xatu pintu ,
Y al puntu topé con illi
Mal apenes que la dixo ) .
Fui á sentame caquel
Y dixii - " ¿ A, mió amigu , 
Pe l'alma que lu parió
Me diga , que baratixu
desgobernó isti llugar
Que tou está entremetíu ? "
Rmpondióme un llatinazu
Que dempués de bien cociu ,
Pienso que quixo dicir ,
" Tu solu yes pelegrinu "
Q ' anque yo ñon sé estudiar ,
Pel filu saco el xuvillu .
- " ¿ Non sábes , Xuan , que fexeron
A aquel Señor tan llocidu ,
Tan falatible y derechu ,
Tan plantau y bien coidu ,
Que lu llamen Don Gaspar ,
Hermanu de Don Franciscu ?
Fixéronlu Baxador
D ' un llugar mui escondiu
Cuatru llegúes más abaxu
Del Pulgatoriu y del Llimbu. "
- " ¿ A quién ,hom ? ¿ aquel Señor
Tan facedor de caminos ,
Que por toes partes pasen 
Un carru y dos armentíos ?
- " El propiu ye " . -Vaya , vaya .
Fexeren bon revoltixu .
Meyor fora á la embaxada
Un d ' aquellos rellambíos
Que entamen facer figura . 
Y d' ayeri acá son ricos .
Y esti Señor que se fora
A tenellu el Rey consigu ,
Fiendo obisps y rexentes
Y otros munchos amasixos ,
Pa que se acaben les guerres
Que lu tienen consumiu " .
 Viendo el cuentu mal parau
Escapéme espavoriu .
Utru día pe la tarde
Y ñon bien escureciu ,
Tornen facer espavientos
Con campanes y con roidu ,
Y á bálamos va la xente
Diciendo todos á gritos :
-¡ Viva el Señor  ovellanos
Que lu fexu el rey menistru !
Los rexidores , el xuez ,
Con música y regocixu ,
Lleváronlu pa la Iglesia
Y cantaren en soniu
Los cures munches canciones ,
Y pónxeren descubriu
Con ñon sé que tantes Iluces
El Sacramentu divinu .
Alaháa sa so gracia
Que tantes coses bendíxo
Enriba d' esti Señor:
Dios por todu saa benditu ,
Y dexei fer tanta dura
En esti cargu y oficiu ,
Que llos que ñacieren hoy ,
Cuando muerran , quede vivu .
Ahora , á Dios ; vo pa casa
Que de sueñu estó rendidu .