---
{"dg-publish":true,"permalink":"/Archivo/(1634-1662) Dido y Eneas/","tags":["#Siglo_17","central","Antón_de_Marirreguera","escrito","Carreño","poema"]}
---

[link](https://asturies.com/cavedaynava/dido.txt)
[link](http://bdh.bne.es/bnesearch/detalle/bdh0000266397)
[link](https://bibliotecavirtual.asturias.es/i18n/consulta/resultados_ocr.cmd?buscar_cabecera=Buscar&tipo=elem&id=119114&tipoResultados=BIB&posicion=6&forma=ficha) (reedición)

-Mientres que se faz hora d' ir echanos 
Esclará ñoramala esos tizones :
¿Aun ño atapeció y apigazamos? 
Siempre vos sonen mal les miós razones; 
Esi pagu tenemos los que damos 
Conseyos á los mozos mangullones .
Si non apigazais , d' esta tayuela , 
Un cuentu vos diré q' oí á mió güela .

Ola , Tuxa : ¿que , riste ? pues bien oyes ; 
Saca dos filos , toma aquella rueca :
Xuanín, enriestr’ allí cuatro panoyes : 
Bartuelo , tapa arruda aquella llueca , 
Mira si tienen yerba les fenoyes , 
Y allégame acá l' agua que se seca 
Un home cabo el fuebu : ( podeis crello ) 
Aforrarás d' erguite y dir por ello .

------------------

Cuntaba la que Dios tenga en folgancia, 
Mió madre y vuestra agüela ( tené cuenta . 
Y abrí el güeyu q' he cuentu d' importancia ); 
Que un Rey de munchu pan y muncha renta 
Allá en Fenecia , tierra cabo Francia , 
Templada , callentina y siempre llenta , 
Tenía una fía , fresca y muy sesuda ,
Blanca , gayarda , tienra y rechonchuda .

Sabía ller y escribir com’ una xana : 
Falaba los llenguaxes que quería ; 
Caciaba pe los montes con so hermana : 
S’ oficiu yera andar á montería : 
Sabida. xenerosa , palaciana , 
Viciosica sin más feletería 
Q’ una doncella acá de padres buenos 
Que igual non ye á les otres que son menos .

Diz que tenia tal gracia cuando andaba , 
Q' extremaba pel mediu la cintura ; 
No lo entendín q’ aquello lo causaba 
Que la apertanon munchu de cretura . 
Per detrás cualquier diz que la extremaba , 
Non p' el talle sinón pe l' andadura ; 
Además que denguno podría vello , 
Porque estaba cubierta col cabello .

Al endefetu fresca como aleña . 
Y como ella nenguna más galana : 
Cuantu más va creciendo ye más ñeña ; 
Cuantu más neña más zaragozana ; 
Cuando con ceñu, entónces más sereña ; 
Cuando al disfraz, entonces más lliviana , 
Q' anque d’ un capellán fora sobrina 
Non pudiera ser más solapadina .

Belu , so pa q’ ansina se llamaba , 
Vióla para prestar y crecidica , 
Y dixoi : - " Mio fía , yo trataba 
Casáte con persona ñoble y rica , 
Porque el diablo ye arteru y ñon miraba 
Q’ entra aquí de contínuo xentecica " ; 
Muchachos , á vurlar y fer del güeyo , 
Pos ascuchá que yo soy perro vieyo :

 " Suele uno d’ estos fer una goyada 
Y falar pasiquín , lluigo cozcáse , 
Y en teniendo la plática entamada , 
Humilde y gachu trata d’ allegase : 
Pide una mano y ya la mano dada , 
Pruin i los pies, entama esperezase, 
Y al abaxar los brazos del perezo , 
Trai la mano á la ñeña pel pescuezo .

 " La simple entónces piensa que no he nada ; 
Déxala estar un pocu y por quitalla 
Trebeya un poqueñín , faise enfadada : 
Torna el bon muchachete á callentalla ; 
Ye lo que el diablu quier ; vese rogada ;
Él alábala muncho y ella calla ;
Q’ estos son los viciosos v muchachos 
Que estando en pie , quicias se ponen gachos " .

Dixo la ñeña :- "Padre , ya lo veo : 
Dangunes m' escapé , y ansí casáme , 
Y  si ha de ser , que sía con Sicheo 
Que ya empezó una vez á enquillotrame. 
Tien bondá , tien diniro y tien deseo 
De folgase comigo y cariciame . 
¿ Por qué habemos d' andar per tras d' Uviedo , 
Si non decir que preste y perd' el miedo ?''

Ansina fó : casánonse gustosos ; 
Mas poco yos duró so alegre vida , 
Que cuando se catanon más gozosos , 
Un Pigmaleon, so 'rmano, con ferida , 
Lu matára con otros maliciosos , 
Quedando la cuitada ansí aflixida 
Que con tal desesperu non sosiega , 
Y desque vilba ye non rebodiega .

Por quitai el diniro lu matano , 
Y ella que barruntó lo por qué yera , 
Dixo:- "Pos to ganavos pe la mano " . 
Tomó el diniro , xoyes y cebera : 
So 'rmana y los de casa la ayudano 
A echallo n' un navío al mar á fuera 
Y xuntos aportanon á la Afríca , 
Llabranza del Rey Yarbes , tierra rica .

Salten en tierra , todos facen mises
( Non como les d acá , que non s' usaben) ; 
Ponen sobre los sayos les camises 
Los que ofrecín les vaques que mataben 
En acabando he todo gusto y rises , 
Porque en tierra segura y firme estaben , 
Y fiéndose con todos lliberales , 
Los admiten allí por ñaturales .

Pidió la Reina á aquella bona xente 
Que i vendiesen para so morada
Lo q' un cuiro de güe muirtu reciente 
Fechu corrines tome á la rodiada . 
Fácenlo ansina , y ella dilixente 
Fixo allí una ciudá muy bien cercada , 
Y en memoria del cuiro del cuartago 
Ponxoi por nombre á la ciudá Cartago .

Gobernó en sana paz y con tal arte
Que ño había que decir más q’ el so inxeño . 
En esto quixo el Rey falai á parte, 
Y ella al so platicar ponxoi un ceño :

Él i diz:- "¿ non quies fello? pos tu guarte ,
Que non quería de ti más q' algún ñeño ". 
Arrespondioi la Reina y vilba honrada ; 
- "Pos non has de lograr la canilada ". 
 
Dexola y foise muy escatimado :
Dexémoslu ir también que va vengase , 
Y vamos adelante á utru soldado 
Q’ en aquel puertu quier desembarcase , 
Y pe la mar andaba mal fadiado 
Con munchos barcos sin poder llibrase, 
Fío de Anquises y de Venus diosa , 
Muyer para los homes gasayosa . 

Umbió pedir llicencia pa la entrada , 
Y mandanon que entrás ena ribera : 
Desque en tierra saltó , pidió posada , 
Q’ él s’ acomodará per donde quiera . 
La Reina que lu vió , muy llastimada , 
( Y aquesta fo la llástima primera ) 
Umbió á decíi que si ha de estar despacio , 
Se venga á descansar al so palacio . 

El yera , como digo , bien trabadu , 
Anchu d’ espalda , pierna bien sacada , 
Bona cára , vigote revoltiadu , 
Guedexa rubia y bien engreñonada , 
Falante , xenerosu y enfotadu ; 
Fartuquín , y con seda bien llabrada , 
¿ Quián duda que quedría refocilase 
Y sin andar en cuentos declaráse ? 

-" Que cuentes to xornada gustaría , 
A él i diz la Reina entre la xente " . 
-"Non creo que ternás muncha 'legria 
En saber la mió cuita empertinente ; 
Yo por obedecete más faría 
Que volvella á pasar ", dixo obediente . 
Y cuntando sos casos inhumanos , 
Callanon todos , tirios y troyanos . 
 
- " Troya mió patria foy , agora ayena , 
D’ Ulieses por diez años vasayada ,
Y todo me causára poca pena ,
Si por traición non fora soxetada ; 
Porque los griegos , xente q’ está llena 
D' enxenios y en traiciones endustriada , 
Fexenon un caballu de madera 
Cuatro veces mayor que la ñevera . 

Embútenlu de homes con espades , 
Muy callandín cerrados y escondidos ,
Y lluigo echanon voz de que les fades 
Ordenaben que fosen destroídos 
Los troyanos , que en sos festividades 
Al rocín no adorasen : y temidos 
Que fosen de so Dios los mandamientos,
E na ciudá lu meten muy contentos .

" Desque illí dientro , ya tenín aviso 
Q' en llegando los barcos y la xente , 
Enviarín mensaxero agudo en viso 
A que todos saliesen de repente .
Asi foi que á la nuiche d' improviso 
Fexenon la conseña , y brevemente 
Los d' allá dientro abriéndoyos les puertes
Dexánonos les guardies allí muertes .

" ¡ Los santos sean con nos en esta estancia !
Como estaba la xente adormecida 
A rede barredera sin tardancia, 
A nenguno llibranon de la vida : 
Ya non tienen remedio de esperancia ; 
Si van fuxir ño acierten la salida , 
Entre la llamarada , fumu y brases 
Del fuibo que encarnaba pe les cases .

 " ¿ Non viestes una roza que va ardiendo 
Q' el aire per detrás i va xiblando ? 
¿ Cuando algún magüesto va encendiendo 
Que les castañes dél van estallando ?
¿ El roido no escuchais que vá faciendo 
Mientres l' árgoma verde está quemando ? 
Ansina quema Troya en munchos fuegos
En venganza d' Ulises y los griegos.

 "¿ Viestes dalgún correr cuando 'i apieguen 
Un cuete alla en Uviedo á la ropía , 
Que cuanto más afuxe más i lleguen 
Les chispes á la pierna y pantorría , 
Y como los mochachos no asosieguen 
Acorbiando al que va de carretia ? 
Ansi los probes , tristes y cuitados 
Fuximos á carreres chamuscados ,

 " Cuand' uno piensa ya que está guarido 
Y ña casa del Rey quier escondese, 
'Anda allí el cuentu más embravecido . 
Q' al Rey saquen de casa anque i pese ; 
Muyer , fies y fios sin valido 
Maten en sin remediu de valese 
Echandolos da fecho nes fogueres, 
Alzando el gritu al cielo les muyeres .

 "¿ Veis cuand' un saca un braco d' una llosa . 
O una cabra que mata sin querello 
Que la rebalga n' hombro y non la posa 
Fasta ponella en casa , y para fello 
Dientes aprieta y puños que ye cosa , 
Y les pates i arreya cabo el cuello ?
Pos ansina d' entr' estes  chamusquines . 
Escape con mió padre á recostines .

 " Mió madre q' era diosa , aeonseyóme 
Que axunte cuanto pódia y que me yaya ; 
Si quiero llevar xente que la tome 
Y la métia nos barcos de la playa . 
Ansi lo fixe yo . que cuando el home 
Puede facer so fechu y se desmaya , 
Si la moza lu anda triendo en plazos, 
Disimule y encueya los costazos.

Non te quiero cuntar , oh Reina , coses 
Por menudo , por ser tan enfenites 
Como grandes : si oídes son gustoses , 
Al que les pasa y cuenta , pon sofites 
Les piernes , y de suyo riguroses 
Lleguen al cuayu , dando por desquites 
Sospiros , empapicllos y tenrures , 
Que maten de pesar les criatures .

 " Pisamos mares sueltes y cuayades . 
Per cabo aquellcs dos peñes traidores 
Que ya fono muyeres mal fadiades , 
La Scila y la Caribdis , que favores 
Esperen de les ñaves destrozades 
Por estar convidando con sos flores, 
Y á penes lleguen á elles cuando encayen
Y non pueden salir anque trabayen

 " Pasamos per un' isla que tenía 
Unos homes muy llongos y garzudos 
(con un güeyo no más y esti se vía 
Como arco de peñera , y tan sañudos 
Que con mui pocu achaque tragaría , 
Cad' uno dellos cuatro de nos crudos .
Destos un gran montón estaba otiando .
De que para ellos fósemos llegando .

 " Allí mió madre invió una mensaxera 
En un arco amariello y colorado , 
Pa cnseñanos de lloñe la carrera 
De la Italia , q ' está del utro llado , 
Tierra del Rey Llatín . Yo bien quixera 
Pescudai de daqué : mas con cuidado
En ñube se tornó mudando el traxe . 
Y al despedise díxonos : " Bon viaxe " .

 " En siet' años q' andube n' estes coses 
Bien terné que cuntar , yo lo aseguro 
Déxolcs porque son muy llastimoses , 
Y date gusto ye lo que percuro . 
A to ciudá me echanon los mios dioses 
Y sete agradecido á ellos te xuro 
Guárdame allá esa 'spada y ñeñeríes 
Y sean tuyes ya les que son míes " .

 - " Encendei el candil , que vaya chase .
Dixo la Reina : él ve si se llevanta 
Y va tras del ; pero escoyó quedase.
Foi fuerza se metiese so la manta , 
Anque tardó muy poco en llevantáse :
Mas so ventura entoncies non fo tanta , 
Que chanon tarabica tres la puerte , 
Con q' illi lo sintió par de lla muerte .

Fasta l' alva la Reina con so hermana 
No acaba d' alabar tan bona cosa , 
Y diz i: - ¿ Qué faré? Dímelo Ana, 
Porque anque yo lo sé, so vergonzosa , 
Y si quies veme muerta ó veme sana 
Ñon te ha pesar de veme gasayosa . 
Arrespuéndeme a' questo . ¿ Si estovieres  
Vilba , mirando isti home qué fixeres ? "

 - " Si yo fora una vilba tan reciente , 
Ana i respuende , q' á nenguno date
Quixiste de muy ñoble y rica xente , 
Ni á Yarbes que entamaba enquillotrate. 
Non despreciara la ocasión presente . 
El que morrió, morrió : puedes casate 
Falágalu , carícialu y treveya ; 
Que sinón á pesate en siendo vieya ."

Tantes coses i dixo q' allocada 
Foi fer un sacrificiu á los sos dioses. 
Y á pedíos llicencia q' era usada; 
Y sacó les entrañes tan folgoses 
Q' era llástima ver desalliviada 
Muyer que fixo tantes bones coses .
¡ Cuerpo de San comigo ! á la q' escucha 
Aqueso i bien quedar d' aquella llucha.

Sos dioses, como 'l diablu l' ordenaba  ,
En calletre yos pon el dir á cacia :
De perros y criados todo estaba 
Cercadu el monte sin temer desgracia :
Buscando venación cad' un andaba , 
Cuando una ñube tanta piedra allancia , 
Con aire y remolín , que por llibrase 
Para una cueva fonon atecháse .

 Dido , que se vió sola y sin criados , 
No afayaba dengún abrigadero: 
Dexándose guiar de los sos fados ,
Foi dar meta la cueva pcl sendero ; 
¿ Diremos ora que por dir moyados 
Estarín ella triste y él severo ?
Ello non sé ; mas yo si allí me viera , 
Muy pocu á pocu sé lo que fixera .

Salienon ya que vieran fer albancia , 
Y estuvieren allí más de seis hores 
Non yos pareció muncha la tardancia , 
Q' el tiempo non lu sienten los señores . 
El per otru camín tomó so andancia , 
Y ella pel senderín , como dos flores ; 
Dido , al llegar do estaben los monteros , 
Diz : - " ¿ Dónde está el Troyanu , caballeros ? "

Esto si que ye fer la desfilada :
Cad' un pel so camín ; ansi te quiero ; 
Y cuando está la xente ya axuntada , 
Que venga un pedacín él un primero , 
Y el otro co la voz desemulada , 
Decér : ¡ cómo corrí ! descansar quiero . 
Ser ye defecultá fer escudielles ;
Mas mayor ye y más val el entendellcs .

Fónonse á la ciudá como vinienon 
Él va muy cerca d' ella y enfotado 
Todos se marchen , y ellos se subienon 
Uno del otro cortexando al llado . 
Dalgunos mormuranon y dixenon 
Que de la Reina yera el desposado . 
Si é que i pareció bien , disimulólo ; 
Y si i pareció mal , pardiez callólo .

La que primero yera recoxida 
Tan honesta , tan xusta y virtuosa , 
Hora he lliviana, suelta , entretenida. 
Ya por el qué dirán non i da cosa 
La que Reyes dexara presomida . 
La que fora muyer tan venturosa . 
Allá me lo dirás cuando te preste 
Dexa que venga un poco de Nordeste .

Dormiendo estaba Eneas cuand' un xano
Criado de los dioses lu despierta ,
Y diz í : - " ¿ Cómo duermes tan ufano ? 
Para Italia te embarca , y será cierta 
To ventura : si ñón como inhumano 
Los dioses tornarán to dicha muerta 
Fose sin dexai más q' aquisti aviso 
Y él llama sos criados d' improviso .

 ¿ Cómo dirá á la Reina so partida , 
Que está de enamoradu sin sosiego ?
 ¿ Cómo podrá facer esta salida 
Si entre tantos favores está ciego ? 
 ¿ Cómo aquella palabra prometida 
Cumplirá como ñoble caballero ? 
Resúelvese , y previén a los criados 
Que los barcos estén apareyados .

 La Reina que barrunta lo trazado , 
Diz i : -" ¡ Traidor ! ¿ La mano que me diste? 
¡ Cruel ! ¿ Lo que tenemos concertado ? 
¡ Engratu ! ¿ Les fineces que en mi viste ?
¿ Cómo les pagues ? Cómo el mío cuidado
Pagar para engañame ansí finxiste ? 
Lloca me dexes, lloca, que afrentada 
Quedo, si tu te vas, y mal fadiada .

 " Por tí sol de mió xente aborrecida :
Por ti á los Reyes todos soy odiosa :
Por ti ofendí á los miós , siendo ofendida :
Por ti perdí mió castidá preciosa; 
Mió honor , mió fama que me daben vida . 
Y el nombre de muyer maraviosa: 
En medio de estos males y estes quexes , 
Será cierto morrer, si tú me dexes .

 " Ya si de conocéte yo tuviera 
Y para mió consuelu me quedára 
Un Eneas pequeñín , me entretuviera 
Cuando cabo el mió fuivo treveyara ;
Que en so cuerpu y so cara yo te viera 
Con eso miós penuries engañara ; 
Y si esto non ye así , non fayo medio , 
Que para consolame sía remedio.

 " ¿Agora que hé forzoso defendéme ,
Ye cuando entames tu la despedida? 
Ñunca pensé guardáme v escondéme , 
Nin parecer una muyer finxida , 
Nin con otru marido entretenéme , 
Nin casada con otru facer vida. 
Diciéndome otra cosa desatino ; 
Esto ye pan por pan , vino por vino "


 -" Contieso estó de tí muy obligado . 
Eneas i responde. Bien guardada 
Te llevo en corazón : yo soy mandado ; 
Non tienes que miráme embelesada , 
Q' abondo esto acá dientro escatimado , 
Porque dexo tan lluego la posada " .
Dido cayó al oílu espavorida , 
Y metiénonla en casa amortecida.

 Dempues q' en sí tornó dixo á la hermana :
-" Ve ; que se embarca ; adviertei que so Dido , 
Muerre , y que con falái quedará sana 
Que ve el postrer favor que yo i pido " . 
Oyó el mensaje , y diz :-" De bona gana 
Fixera lo que pide ; mas despido 
Con decir que ye gusto de los Dioses 
Di á to hermana que trate de otres coses " ,

 Estalada oyó Dido la rempuesta , 
Y dixo :- " Quiero fer un sacrificio :
Tenme la lleña aquí muy bien dispuesta 
(y esto sesuda sí , y en mucho xuicio) ; 
Sobr' ella miós vestidos los de fiesta 
S' han de poner , y para fer s' oficio , 
Tamién pornás la espada , q' amañana , 
Todo esto daré á Xuno con fé sana ,

" Les dos esta traición desemulemos , 
Que más val que nenguno nos entienda , 
Pos riránse de nos si lo decemos 
Agora vamos fer nuestra facienda . 
Tú puedes ir á ver lo que tenemos , 
Y mirar pe les coses en to tienda ' 
Todo esto fó finxido para embialla
Porque ningún la víés para estorballa.

 -" ¿ Ye posible se vaya isti malvado ? 
(Dixo al quedase sola); el embustero 
Fará burla de min ? ¿ pos como armado 
Non pongo en contra d' elli el pueblo entero ?
Barco non ha quedar que non sía echado 
A fondo , anque camine bien lixero .
¿ Qué vos parez ? fiái de caminantes , 
Ca inda son piores q' estudiantes .

 " ¿ Yo qué falo ? ¿ onde estó ? ¿ qué frenesía 
Tien á mió entendimiento entretenido ? 
¡ Ay Dido desdichada ! ¡ qué tardía 
Fuste en aseguráte isti partido ! 
Más xuiciu y más caltér te convenía . 
Cuando en to casa Eneas fué coído .
Agora no hay sinón disimulallo ; 
Q' aunque te sepia mal habrás tragallo " .

Vase xunto l' altar ú están les coses 
Conforme lo mandó para quemase ; 
Y diz co les palabres llastimoses "
 - "¿ Cómo tarda mió vida en acabase ? " 
Y con les manes blanques y amoroses 
La espada desbainó para espetáse 
Y desque al blandu pechu la vio xunta , 
Con fuerza se tiró sobre la punta .

Estaba co les ansies vueltes dando , 
Sin falar , que la sangre l' afogaba . 
Les ferides y boca están roncando ; 
Y cuando d' isti modu Dido estaba 
Llegó so hermana y damos llagrimando . 
Los güeyos quixo abrir , mas ya faltaba 
La fuerza , y espiró , que non debiera
Pasada con espada na foguera .

De tres maneres cuinten isti cuento , 
Mañana lu diré d' otra manera ,
Pa que podais sacar d' aquí escarmiento . 
La casada , la vilba, y la soltera , 
La ñeña regalada á so contento , 
Cad' una si quier bien aunque non quiera,
Si olvidada se vé , para vengase , 
Diablu duda porná para aforcase.