---
{"dg-publish":true,"permalink":"/Archivo/(1880) Cantar y mas cantar/","tags":["#Siglo_19","central","a1880","Xuan_Acebal","escrito","Oviedo","cuento"]}
---


Si el cantar, si el poner cara de risa, de que unu ye dichosu fos la seña,  quiciás la dicha tóa d´isti mundu tendrinla los paisanos en ´aldea. Y el que diz en ´aldea diz Asturies, rinconcín de mio amor, de xanes tierra, tanto más encantada y petecible, cuenta sola á Dios débei so guapeza. Anduvi pe la tierra en que cuntaben que los Campos Elisios Dios punxera, y empruno á lo cimero fiu del monte,  que entiarró con un gómitu á Pompeya. Vi enllacase los álamos crecíos co´la parra que d´un en utru cuelga, y palacios,  estáutes,  al fin tóo, pos sentáda ´na mar miré á Venecia: y faciendo al mío modu comparances, co´la idea pa Asturies siempre güelta,  non topaba daqué asemeyase lo que´nella entamó la Onipotencia.- Ya antes d´eso,  y allá en mios mocedáes pe los montes anduvi á mío faena, y al veme ´na más alta cuguruta, abaxo el mundu, el cielu ´ na cabeza, ¡qué nomada tan grande paecía lo que facen los homes! ¡qué miseria! ¡qué grandeza,  Señor, yera la tuya! ¡qué grande vía entoncies to grandeza! - Del Aramu, que tien la primera ñeve, que ´spolvoriasti Tú enriba la tierra, faciendo espayaderes de los aires y de les nubes fiendo la peñera, tempranino miraba pa´l Saliente, y llonxe,  medio engüeltos co´la ñebla finina, traspariente y sonrosada, con que´el alba se viste ansí que ´spierta,  y pasando p´ente ellos los rellumos tristes que entós dá ´l sol con so llinterna vía alzase d´Europa los xigantes, faciendo á Covadonga centinela, y allargando so sombra hasta mirase en el lagu de Nol, fonte del Deva, que afuraca el Auseba so la Virgen, y fondero á sos plantes se despeña. - Casi al frente, del llau de Colunga, llevanta el puertu Sueve la cabeza, que i dió á Roma les potres asturcones, que subín de rodíes una cuesta. Allí baxo ´ta el monte Naranco, el que tien engarzás aquella perla, que á la Virgen llabrói el Rey Ramiru, desque llimpió d´Asturies la vergüenza. - Y al par d´ella aquel utru blineu d´oro del santu San Miguel, del que con pena güelvo tristes, muy tristes, los míos güeyos de ver que de sí mesmu ye güesera. - Y mirando pa´ntrambos ´ta ´illí ´Uvieo, al que i punxo quiciabes Don Fruela el cercau non más, pos ya Santiago ´nelli el primer descípulu escoyera; que ansina nel Pilar de Zaragoza un vieyu pargamin hay que lo reza. - A mios piés ´ta el Monsagru con so ermita, que ´nos siglos sirvió d´escondidiella á les Santes Reliquies,  que en Uvieo Tudu ´l mundu cristianu reverencia. - Pel Poniente hay les sierres de Bedures, que ´l feniciu furó la vez primera,  y tras elli el romanu, que acaba co les venes de sangre d´oru vena. Entovía s´atopen les migayes per un llau,  y per utru, y per Navelgas; y baxando pel río á Cornellana cuéyenles los paisanos en ´a arena, que mezclen con el zogue y dempues llaven regolvíendolo xuntu ´nuna duerna. ¿Qué tó dicir de Cangues, nin de Pravia, de les Luiñes, Caranga y Teberga; de Grao, de Quirós nin de Proaza,  o sitios qu´andayuri el güeyu viera? Yo non tengo palabres pa esplicallo y déxolo p´algunu que más sépia. - A lo llargo, mirando pa Castía, está la enreverada y alta sierra, que allega desde el mar del Meudía , espurriendo los piés á Finistiérra. - ¡Y pel mar! Dexarelo pa utru día, que sinon va llevame muncha xera, pos falta por falar lo que Dios sabe, ó quiciás se me acabe la pacencia. - Ente montes y montes, tantu valle, tantu ríu s´atopa y arboleda, tan hermosu cad´unu pel so estilu, que si dan á escueyer naide escueyera. ¿Quién ye el que pintar puede el Paraísu, que dende Sobrescobiu hasta Riveras, quier dicir, desque naz fasta que muere, per ú pasa el Nalon con so agua riega? Aquí mansiquín cuerre per su valle; allí furó una bóbada na peña, acá cuerren que gufen sos rabiones, allá,  si un peñadal el sitiu estrencha,  ó encuéyese y apierta un pocu el pasu, ó chando golfaraes salta juera. - Mas abaxo,  y abriéndose en dos brazos, una isla encantada entre ellos dexa, mientres d´aquí y d´allá más ríos baxen á xuntase conel á la carrera. - Nun llau da les truches regalaes, en utru les anguiles y llampresa, acá cria á monton esguinos rales, les traines allá de salmon llena- Y todo ello ente un agua cristalina, que cuando hay fasta el suelu trasparienta, y arrodian de praos, montes, cases, d´espesura y verdor per cada vera. - Aquí yera el cantar, aquí ríise, si el riíse y cantar de dicha e seña, por aquí tóo canta y rise tóo, flores, páxaros, aire,  cielu y tierra. El aire suaviquín y gasayosu agua arriba,  agua abaxo les ximielga, y á poneles pingando y á secalles celosos un del utru van á tema.....