---
{"dg-publish":true,"permalink":"/Archivo/(1925) Semblanza de D. Enrique García-Rendueles/","tags":["#Siglo_20","a1925","central","Fabricio","escrito","Gijón","poema"]}
---

[link](https://asturies.com/cavedaynava/semblanza.txt)

Pa la busca y rebusca ú hay quien diga 
Qu' á isti cura aventaxa ni apareya, 
Pos regüelve en llibrotes d' escorneyá 
Y estrúyeyos el zumen sin fatiga.
Con mayor pesu que en llagar la viga 
Sin fuelgu y con el rixu que i arreya 
La pacencia probada de la abeya 
Y el trabayu teñaz de la formiga.
Ansina xuntó elli so tesoru 
Que val, como se diz, l' oru y el moru 
Llabrau y enriquecíu con so caltér;
Y lleyendo sos versos de tenrura 
Asómase á les mientes la fegura 
De Mosén Don Xacinto Verdaguer.