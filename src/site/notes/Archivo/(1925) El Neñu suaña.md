---
{"dg-publish":true,"permalink":"/Archivo/(1925) El Neñu suaña/","tags":["#Siglo_20","a1925","central","Francisco_González_Prieto","escrito","Gijón","poema"]}
---

[link](https://asturies.com/cavedaynava/suana.txt)

¡ Ay si toviera yo blanques esnales 
Como de Dios los puros anxelinos ! 
Con diadema de pelres chispeaes, 
Carru di oro y caballos perllucíos; 
Pa franquiar á carreres el espaciu 
En sin dexar per i dalguna güella, 
Como 'l páxaru fiende 'l aire raudu,
Y una corona fer de cada estrella
 Brillante, como tantes que tachonen
 El ámpliu cielu 'ra tranquila noche.
 Sobre tos ales ¡ oh anxelín benditu !
 Llévame per enriba 'l firmamentu,
 Y veré esa falanxe' n Paraísu
 Qu' habitarán los escoyíos del Cielu
 Co la Virxen María, mi bona Madre,
 A quien venero al encendei un ciriu,
 Y en su compañia i placerá 'brazame
 Pa mostrame á mió madre, que 'n martiriu
 Tará sola, pensible y aflixía,
 Mas tú la ´lliviarás en isti día.
 ¡ Oh mi Dio ! que prefeutos lluminares,
 Dulce conciertu, cánticu sublime,
 Esos neños con güeyos como llames
 De la gloria ¿ non son los serafines ?
 ¡ Qu' hermoso qu' armonía !
 D' esi gozu enfinitu
 El corazón non cansa noche y día,
 Porque 'l dolor y' un mitu,
 Nin les llárimes broten en sin tasa
 Como se vierten donde 'l tiempu pasa.
 ¿ Quiénes son esos vieyos venerables ?
 Que canten aleluya
 Al entonar sos himnos inefables,
 Mi ánxel.-Pero 'l neñu ya 'spatuxa
 Pa dispertar, y güelve la cabeza
 Sorprendíu de tar agonizante;
 Como al siguiente día d' una fiesta,
 Llorando 'I probiquín diz á so madre:
 ¡ Oh qué triste ya tar é ' nesti suelu
 Para 'l que vien de contemplar el cielu !