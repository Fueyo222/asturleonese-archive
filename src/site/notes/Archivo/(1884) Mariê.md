---
{"dg-publish":true,"permalink":"/Archivo/(1884) Mariê/","tags":["#Siglo_19","mirandés","a1884","José_Leite_de_Vasconcelos","escrito","Miranda_do_Douro","Froles_Mirandesas","poema"]}
---


La lhuna, cumo um qéizo,
N'aire se béi arghida:
Dá-me na bóca um béizo...
Cu'él me darás la bida!

Ântre las brimes bérdes
Pasa cantândo'l ríu:
Cumigo num te pérdes,
Amór míu, amór miu!

Dĕl mónte'l pasturico
Recŭôlhe'l sôu ganado:
Num n hai nada mais rico
Q'um peito namurado.

Qe guápa! qe bistóza
L'aldé! Amór sim sim!
Mariê, tu fós la róza
De tod'éste jardím.