---
{"dg-publish":true,"permalink":"/Archivo/(1884-1939) Queixúmene del Esba/","tags":["#Siglo_19","occidental","escrito","Valdés","Padre_Galo","poema"]}
---

[link](https://poesiaasturiana.blogspot.com/2013/07/queixumene-del-esba-de-galo-fernandez.html)

Rigu Esba, rigu Esba  
l'agüa túa nun ya pouca  
pero tu cuasi nun cantas  
ya la voz tráisla bien rouca!  
        "anque you nun sou de llonxe  
        rendíu y afanandu vengo,  
        que fay xa sieglus que corru  
        ya encima gran pena tengu".  
Duelme el ver que la tierrina  
se fay cada vez más mala  
ya de las mis mocedades  
nu-y queda güei nin la fala.  
        Días lus días de entoncies!  
        Homes lus homes d'antanu!  
        Falaxe'l qu'ellos falaban!  
        todu dafeitu asturianu.  
Güey que cruciu estrañu suelu  
mueiru de malencolías:  
¿Au tan los mieus asturianos?  
¿Au tan las Esturias mías?  
        L'augüina mía chorosa  
        en sin gracia pa cantare,  
        vei triste ya amargurida  
        cumu'l corazón del mare!...  
Asina respondeu l'Esba  
cun un queixúmene fondu  
ya you quedéime chorandu  
¡ya inda nun chorei abondu