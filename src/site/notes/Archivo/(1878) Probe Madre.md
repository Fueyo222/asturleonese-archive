---
{"dg-publish":true,"permalink":"/Archivo/(1878) Probe Madre/","tags":["#Siglo_19","central","a1878","Xuan_Acebal","escrito","Oviedo","poema"]}
---

[link](https://asturies.com/cavedaynava/pobremadre.txt)

Currucada en portal n' el santu suelu, 
Co' les manes á Dios en el regazu, 
Los güeyos 'tristayaos y mirando 
Ententes pa 'l aleru del sobrau; 
Sueltándosei dalguna que otra llágrima, 
Gorda como les perles del rosariu, 
Está una probe madre, que da pena, 
Pos d' una Dolorosa ye el retratu:
Dengunu al vella ansina non dixera 
Que noi 'charen los polvos d' un encantu.
Ya dís que, en allegando la tardina, 
Los llabores que fay dexa pa un llau, 
Y escalzando los pies, pa non fer ruidu, 
Y con tentu y cudiáo 'echando el paso, 
Vien de puntes, igual que si ún dormiera 
Y tarreciés la probe despertallu.
Ye pa non escuerrer una andarina 
Que, ente el múriu y 'la aleru, allí apiegau 
Tien el ñeru, y paéz que á la so cría 
Reláta el óra, óra con so cánticu, 
Aposada 'n 'a güelta d' un gabitu, 
Que metanes xunto élli 'stá 'spetáu.
 Non sabe lo que ye, si son hechizos, 
Lo que i fay dir pa allí casi que al rastru,
Y en sin apístañar y en sin allendu, 
Oyer d' aquella páxara el verbariu.
¡ Qué coses se i acuerden á la probe 
D' un tiempo que se fói como un relámparu ! 
Qué llagues non se i abren dolories 
Col ñeru que 'stá enriba y con el páxaru !
Oyéi lo que i relata á la andarina, 
Igual que si falás con un cristianu :
«¡ Páxarina ! tú que vienes 
Cuando en campu la flor sal, 
Y en llegando la Seronda 
Ella vien y tu te vas;
>Tú non sabes ¡ paxarina! 
Cuanta ye mió señarda 
Al oyite tan alegre, 
Xunta 'I ñeru tó cantar.
>Tú la culpa non la tienes 
De la pena que me dá, 
Porque mal non me fexisti 
Nin te fexi yo á ti mal,
> Al revés, en esta casa 
Yes como un de los demás, 
Y non hay quien non te quiera 
Y no i guste ver to ñal.
> ¡ Paxarina ! tamién tuvi 
Yo fiínos que criar; 
Diyos sangre de miós venes, 
¡Quién pudiera dayos más !
>Tamién yo canté al par d' ellos 
Como tú cantando 'stás, 
Y salía callandino 
Désque, añando, dormín ya.
> AI tú dite ¡ paxarina ! 
Van tos fios ú tú vás, 
Y, á non ser aquesi ñeru, 
Per aquí non dexes náa.
»Los miós fíos ¡¡ jueron solos !! 
¿ Quién á vellos golverá ? 
Tu has vinir cuando les flores 
Y los miúyos ¿ non viendrán ? 
> Como queda solu el cielu 
N' á Seronda, que vos vais, 
Y enmudéz des que ya i falta
 Vuestru alegre esgargayar.
»Quedó ansina la mió casa
Desque foron pa acullá 
Los miós fíos, ¡ andarines 
Que non sé si golverán !
»Si non güelven ¿ pa qué sirven 
Esta casa, isti fogar ? 
En to ñeru habrá alegría, 
En el miúyu pena habrá.
»Tú, que dás la güelta al mundu 
Más ína que 'l sol la da, 
Anda ver si los atopes 
Cuerri aquí, cuerri acullá.
> Ellos han de conocete 
Ansí que oyan to piar, 
Y tú á ellos, que los visti 
Munches veces nel portal.
»Vaxa, vaxa ¡ paxarina ! 
En miós güeyos á chupar 
De les llágrimes que vierten 
Una güena vocaráa.
> Has de dáyosla á miós fíos,
 Si los llegues á topar, 
Y cuntayos les que lloro 
En mió triste soledá.
«Anda, cuerri ¡ paxarina !,
Que si quiés, güelves y vas 
En un verbu, ¿ quién supiera, 
Como sabes, esnalar !
> Cuerri, cuerri ¡ paxarina !, 
Ven cuntame como 'stán; 
Si, suañando yo con ellos, 
Piensen ellos en so má.
Ven á tréme'n el to picu, 
Nel que miós llágrimes ván, 
Carta d' ellos, que sea el pañu 
Pa miós güeyos ensugar.
»Anda, cuerri; aquí t' aspero 
Nisti sitiu acurrucáa; 
Si, al golver, sin nada güelves 
Muérome de señardá. >
Igual que si entendiés lo que i falaba 
La páxara 'scolgose d' aquel palu;
Dió güeltes pe 'l portal de despedía, 
Como si fués facer aquel mandau, 
Y, 'echando un esnalón, sal com' un cuete 
Chillando muy llixera per el campu.