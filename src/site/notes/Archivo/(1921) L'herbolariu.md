---
{"dg-publish":true,"permalink":"/Archivo/(1921) L'herbolariu/","tags":["#Siglo_20","a1921","central","Francisco_González_Prieto","escrito","Gijón","poema"]}
---

[link](https://www.gastronomiaasturiana.com/plantas-medicinales/c/0/i/72065219/ensalmadores-saludadores-curanderos)

Pregona pe les calles l'herbolariu  
melecines caseres muncho bones,  
con sacos de yerbatos a montones,  
faciendo competencia al boticariu.  
  
Elli suele cantar com'un canariu,  
y lo viende barato por perrones;  
convien tenelo'n toes les ocasiones,  
que si angún amalez, ye necesariu.  
  
Foriéganu, romeru, malvabiscu,  
espliegu, salvia, trébole, llentiscu,  
borraxa, yerbes-güenes, yerbes-males;  
anises, ucalitu, paletina,  
flor de saúcu, malves y llantina,  
sanguinaria, ¿qué quier? , flores cordiales