---
{"dg-publish":true,"permalink":"/Archivo/(1907) Regalín benditu/","tags":["#Siglo_19","central","Daniel_Albuerne","escrito","Santo_Adriano","poema"]}
---

[link](https://asturies.com/cavedaynava/regalinb.txt)

La neña galana 
Que vió la mió pena, 
Sacó 'l pañolucu 
D' azul maja seda 
D' entrás de la chambra 
Currina como ella...; 
Llimpió selemente 
Dos llágrimas tienras 
Que escurro blincaron 
Del so cor manteiga 
Tan grandis... tan gordas... 
Que xuro ' n concencia 
Que non cupiés una 
Por una ' scudiella...; 
Miróm' estelada 
Igual q' una oveya 
Qu' al ver los relámpados 
Allá pe la 'sfera 
Goyaes tres goyaes 
Llanciar á la tierra, 
Mimosa llevanta 
'N entós la cabeza 
Y al cielu 'naliza 
Y é nello ' mpapiella, 
Y aquelos versinos 
Purriéndom' apriesa 
Falóme dolcina 
Con tienra voz trémola: 
< Vusté, cabayeru, 
¿ Cantor ye ?... respuenda...; 
-Non séi, estrellina... 
Non séi que soy, reina... 
Ma séi que miós ansias 
Son ansias eternas, 
Q' un gran fuebu' strañu 
La ' ntraña me queima... 
Que suaño 'n cosines 
Que non hay na tierra... 
Que siento perfondo,..
Que son miós querencias 
Regalos y llirios... 
Fontanas y estrellas... 
Auroras guapinas... 
Xilgueiros y selvas... 
Non séi qué soy, maja... 
¡ Non séi qué soy, ea ! ... 
... ¡ Ay, tristi del tristi 
Que nestas danceras  
Erranti pel mundo  
Lo mesmo que fueya  
Qu' emburria 'I chubascu  
Y el airi con juerza,  
Y arriba y abaxo  
Lloriada va y seca,  
Nin so Edén algama  
De IIúcidas pelras  
Nin dolce sosiegu  
Mal diañu si alcuentra ! ...  
... Cabantes, recoime  
De yo dicir estas  
Palabras tristayu  
Con murria tremenda...  
La virxen guapina,  
La virxen melguera, 
Llegóse permansa  
Pa xunt´ á mió vera,
Llanció un sospirucu
Suavino……muy queda……
Y en auto siguió 
Cautiva la neña...
¡ Non pudo per menos !…… 
( ¡ Qué neña más güena !.. )
Golvió so carina 
Com' un' azocena
Y al par de la miya, 
Poniéndol ' apriesa, 
Sin yo cuinta dame .. 
Mió frenti, ¡ rediezla ! 
Sintió les caricies 
De sos llabios fresa... 
De sos llabios grana 
'Mapola y cereza...
Y al besu sonoru 
De Fillis la bella 
Malvís canturreru 
Soltó con fachenda 
La cántiga rica 
Pe la carbayera... 
Y allá pel oriente 
¡ Salió tres la peña 
La lluna blanquina 
Riyendo á la veiga !...