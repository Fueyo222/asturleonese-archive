---
{"dg-publish":true,"permalink":"/Archivo/(1913) Carta de Perico a Carmela/","tags":["central","Atanasio_Palacio_Valdés","escrito","Avilés","a1913","Siglo_20","carta","poema"]}
---

[link](https://asturies.com/cavedaynava/cartadeperico.txt)

 Ye la fiesta del llugar
 Que tien per nombre Canzana, 
 Pueblu muy afayadizu
 Fincau en una montaña.
 Ya les campanes repiquen,
 Ya del tambor y la gaita
 El xirigateru son
 Fai revuelvos en el alma;
 Ya gufen los volaores
 Y estallen pe la quintana;
 Ya los mozos y les moces
Van á llevai á la santa 
Ramos en llenos de cintes 
Y rosques de pan d' escanda, 
Mientres embabucadina 
Carmela la de tía Pacha, 
Que ye la más pinturera 
Y la más guapa rapaza
De cuantes tien el conceyu
Y una llegua á la rodiada,
Co 'l dengue de terciopelu
La cotilla colorada,
Unes sartes de corales
Que i arrodien la garganta,
Pañuelu espintaraxau,
Zapatos, saya floriada
Y blanques medies de filu;
En la tenobia sentada,
Arremellando los güeyos,
Deletríando tá una carta
Que i unvia d' allá los mares,
El só Perico de Xuana,
Y que lletra más ó ménos
D' isti modu n' ella i fala;
« Carmelina la melguera,
» La de miós sospiros ama
» La que me tien en sos güeyos
< Prisioneres vida y alma;
» Mándesme que yo te cunte
< Too lo qu' aquí me pasa,
< Si m' afayo n' estes tierres,
< Si so calor non m' abrasa,
» Si son guapes les rapaces
 < Y hay dalguna tan melgada
 < Que con veyures y dengues
 » Fai que quiera enquillotrala
 < Olvidandu el to cariñu,….
 »< Ay > non por Dios, calla, calla,
 »Qué mal me facen tos dudes
 < Y me sollivien el alma, 
 < Pos les moces que aquí hay 
 < Puestes n' una enfilandrada 
 < Diérales yo xunto á ti 
 < Per un ñisu ó una corbata,
» Que nín siquiera esto valen  
< Comparaes con to gracia. 
» Yo solu n' el pensamientu 
» Traigo tó imáxen fincaa, 
» Y d' ella non me aseparo, 
» Porqu' ella á mió vida salva 
» De Ilaceries y de males 
< Piores qu' el trasgu y la güaxa. 
< Si me vieres, Carmelina, 
» Riyéreste de mió facha; 
< Con calzones coloraos, 
» Centurión con espingarda, 
» Morrión muy arrellumbrante 
< Y una casacona llarga
< Que m' allega á los calcaños 
» Y les garíes m' atapa.
» Pregúntesme si son munchos 
» Los trabayos qu' aquí un pasa 
» En esta guerra del diaño 
» Donde un honre á I' otro mata, 
» Sin arreparar que son 
» Fueyes d' una mesma rama. 
< ¡ Ay ! Mela de miós entrañes,
< Non pienses que ye folgancia 
» Nin tararira ximuestre 
» O dalguna moxiganga, 
» Lo quo sofrimos los probes 
< Qu' estamos n' esta esfoyaza: 
» Si vinieres per acá 
< Y atopáreste en batalla 
» Con esta xente de Xudas 
» Que el degorriu la llevara, 
» Pudieres ver per tus güeyos 
» Cuanta pierna se taraza, 
» Cuanta costiella se quiebra, 
» Cuantu brazo s' esmigaya, 
< Cuantu Ilombo s' estocina, 
» Cuanta corada s' arranca, 
< Cuanta mollera se fiende 
< Y cuantu cuayu se maya. 
» Entre fumu y polvarea 
< Paez qu' isti mundo s' acaba 
»Y nin s' oyen les trompetes
< Nin la voz del que nos manda:
< Sólo s' escucha un xiblíu
» Que mete el fuelgu n' el alma
< Y dempués d' isti cotarru 
< Los quexidos que allí llancian 
» Homes tiraos pel suelu 
» Ximielgándose con rabia 
» Entre só sangre y diciendo 
< ¡ Ay madre de la mió alma ! 
< Y si per milagru santu
» Saques tó pelleya salva,
» Con fame, calor y sede 
< Volvies á coyer la marcha 
< Y aguíxente pa otru llau 
» Donde ye peor la danza. 
» La Virxen del Cármen quiera 
» Llevame aina á mió casa, 
» Pos son munches ya les ganes 
< Que tengo de ver to cara 
< Y de platicar contigo 
< Sentaos n' alguna llata, 
< O coyéndote les manes 
< A la par de la ventana; 
» Y pos prontu ya será 
» La romería en Canzana, 
< Has de llevai á la Virxen 
» De mió parte una cuayada
< Y rezai cuantu t' avague 
» A tan millagrosa santa, 
» Per isti probe rapaz 
» Que te quier con toda l' alma.
» Adiós Mela la melguera 
» La de mios sospiros ama, 
» La que me tien en sos güeyos 
< Prisioneres vida y alma, 
< Non i pierdas el cariñu 
» A tó
Perico de Xuana. 
Carmela ensugando apriesa  
Perlines que pe la cara
 Tien esparcíes, cual rosa
Con goteres d' orbeyada, 
Besa les lletres del nombre, 
Fai dobleces á la carta
Y tovía empapiellando
E n' el só senu la guarda.