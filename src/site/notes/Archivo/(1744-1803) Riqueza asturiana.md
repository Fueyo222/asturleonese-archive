---
{"dg-publish":true,"permalink":"/Archivo/(1744-1803) Riqueza asturiana/","tags":["#Siglo_18","central","Bruno_Cepeda","escrito","Villaviciosa","treato"]}
---

[link](https://asturies.com/cavedaynava/rique.txt)

ALDEANA. -¿ Ello qué ye esto, Señor?
	    Según veo va la danza ,
	    Que quien más chirla , más chirla ,
	    Y quien más fala , más fala .
	    Pues suelto la tarabica
	    Y allá vá mió cuyarada ,
	    Q'he bono de cuando en cuando
	    Meter la pala cristiana .
	    Pos crea, señor , q' aun
	    Ñon i dixo la mió ama
	    Nin de la misa la media.
	    Nin del creu la metada .
	    ¿ Acasu ye xigomencia
	    Tararira ó moxiganga
	    De los granos la cosecha ,
	    La fruta la piesca y caza ,
	    Les fuentes flores y yerbes
	    Q' hay pe la nuestra montaña .
	    Todo ello de bona triva
	    Y todo con abundancia ?
CORTESANO. -Ciertamente, aquesas cosas
	    No deben ser olvidadas .
	    Vamos , chica nada temas ;
	    Dí cuanto te diese gana .	
ALDEANA.    -Vusté ansí lo quier ? pues vaya .
	    Si he de cebera, tenemos
	    Con abundancia no escasa
	    Escanda , trigu y centunu ,
	    Maíz , panizo y cebada . 
	    Sobre todo , de maíz
	    Lo más d'Asturies abasta .
            Con él se facen boroñes
	    Que crien xente tan guapa ,
	    Como denyure se topa
	    Per esa tierra á la llarga :
            Cuando falta la boroña
	    Una rosquia s' amasa ,
	    Y con el rescaldu en llar
            Se cuez de pronto y se pasa .
	    Del maíz salen también 
	    Les farrapes , cosa guapa ;
	    No hay comida más sabrosa 
	    Una mañana xelada , 
	    Si con lleche s' acompanguen
	    Y están blandies como ñata . 
	    ¿ Y con qué se cría el gochu 
	    Que tien aquesto d' untaza
	    Y á los probes aldeanos
            Ye lo que yos fay la barba ,
            Si non ye con el maíz 
            Del que hay tanta abundancia ?
            Agora l' otra simiente ,
            Que acá llamamos escanda ,
            Fai un pan como una flor 
            Q' está bailando na palma .
            Garbanzos acá ñon pinten ;
            Quédense como arbeyaca .
            Pero tenemos arbeyos
            Y chichos en cualquier faza :
            Hay fréxoles , arxelines ,
            Ñavos  , castañes de Francia ,
            Berces , coliflor , repollos ,
            Cenahories , bona-dama ,
            Alcachofes , cherivíes , 
            Verenxenes , verdoliaga ,
            Perexil , ayos , cebolles , (1) 
	    Fabes de Mayo , patata ,
            Calabazones y fabes , 
            Panizu , miyu , centenu ,
            En fin , de toda metralla .
            Nin falta el melón tampocu , 
            El pepín , la calabaza ,
            Y el pimientu cebollón ,
            Y el que como fuebu abrasa .
            Pa la mesa de señores
            Y para fer ensalada ,
            Hay espárragos , llechugues ,
            Escaroles , bona-dama , 
            Perexil del mar , tomates ,
            Espinaques y mostaza .
            Diga agora so mercé 
            Si aquesto he cosa de gaita
            Para que aquesti país 
            Por afamiadu se hábia .
             ¿ Pos de carnes : ¡ Xesucristo !
            Ñunca mal sobre min caiga ,
            Si non ye la que abastez
            Ñuestra tierra media España .
            Por q ' hai carne de carneru ,
            De güe , tenrera y de vaca ,
            De cabra , castrón , cabritu ,
            De gochín , gochu y  marrana ;
            Y todu con tantu excesu 
            Que Castía aqui lo carga ,
            En cecina y en tocín 
            Y pardieces , ñon mui cara .
            Tamién tenemos gallines ,
 	    Pavos , palombos a manta , 
	    Capones , gansos , coríos
	    Y d' animales de caza, 
	    Hay la lliebre en cualquier matu ,
            La perdiz en cualquier bárdia ,
            La arcea en cualquier regón ,
            El tordu en cualquier rimada ,
            La corníz en cualquier sucu ,
	    El torcaz en cualquier rama ,
            El glayu en cualquier camín , 
            Y el picu en cualquier furaca .
            Y de les aves del mar
            Tópense en cualquier regata 
	    El carabán , el coríu ,
            El cuervu marín , la garza ,
	    El gansu , la gallineta ,
            El mazaricu , la gacha ,
            El  oliancu , el estornín ,
            El coriín de l' Irlanda . 
	    De mar y tierra tamién
            Hay páxaros para xaula :
	    El silgueru , el ruiseñor ,
	    El malvís y la calandria ,
	    Q' he gusto é nes carabayeres
	    Oílos pe la mañana .
	    Cuando por el Mayu canten 
            Al bon día l' alborada .
	     Si ye de caza mayor 
            En cualquier fondigonada
	    Hay xabalinos tan grandes 
	    Que puestos é na palanca , 
            Apuxen per sostenelos 
            Homes de bona puxanza .
	    Hay osos , y angunu entr' ellos 
            Que los caxellos abrasa .
            Les aveyes bien tu piquen , 
	    Pero con todu no escarma . 
            ¿ Y quier ver que entamu tien
            El malditu de la trampa
            Para comeyos la miel ?
            Con el caxellu s' abraza ,
            Y sufriendo los guixones ,
            Ya d' esta que lu taraza 
	    En focicu , ya de l' otra
            Que lu pica na garganta ,
            Aquella otra nun corbión .
            Aquest ' otra nuna yarga ,
            Vase gufando hacia el riu,
	    Y allí el caxellu se zampa ,
	    Y afogades les aveyes ,
	    La miel ( ¡ mal bregón)! se papa ,
	    D' estos hay muchos , Señor ,
	    Y unes besties son tan bravas ,
	    Que si s' agarren d' un árbol
	    Danguna vez y se enfadan ,
	    Co les uñes nun instante
	    Como un paliquín lu esgañan .
            Y anque i tiren con dos bales
            ¿ Piensa que marcha ? non marcha ,
	    Que bien á buscar el tiru
	    Del fogón pe la llapada .
            Del robezu , más gustosa
            Y segura ye la caza :
            Pe los cerros y les sierres
            E nes pigurutes anda ,
            Y lixeru com' el vientu
	    Sin tocar el suelu , salta ,
	    Salvando los percipicios 
	    y sorviendo las distancias .
	    Esguilando pe les peñes 
	    Tien q' andar el que los caza ,
	    Más en el aire que en tierra .
            Y cuendo con elli enllana ,
	    Amechai un par de bales .
            Y taramingai la llana ,
	    Y el animal arrollando
            Per una cuesta emprunada
	    A picos picaños vien
            Fasta dar ena llanada .
	    Non falten llobos y corcios ,
            Y otra muncha cafarnaya
            De venados y llebratos ,
            Que los eros mos abrasan .
	     Y el pescadu ? Coomo estamos 
            Aqui á la llengua del agua .
            Lu tenemos á porrillu ,
	    Fresco como el sol del alba ,
	    Q'esto ye comer pescadu ,
            Lo demás ye patarata . 
            ¡ Oh como en Madril lu vieren ! 
            Voto y ño á tal que plásmaran .
            Aca hai salmón hai salmon como cuchu
	    En Ribadesella y Pravia ,
            Que sangra de puru frescu
            Pe la boca y pela galla .
            Hay pescades como borra ,
            Xardón á taca reteca ,
            Congrios á trompa talega , 
            Besugos á farta farta ,
            Meros á tente bonete ,
            Aguyes á vati barra ,
            Morenes á zurriburri ,
            Sardina á vela y dexala
            Les mielgues á balagares ,
            Cazón y xardes sin tasa ,
            Les rayes á goxa llena ,
            Barbos á pala cargada
            Y otru sin fin de pescadu ,
            Que non sé ccomo se llama ,
            Que á non ser que los arrieros ,
            ( esos de braga atacada )
            Acuden acá por ello 
            Com' utres á la carnada ,
            Para llevalo á Castía ,
            A Riosecu y Villada ,
            Bien pudiéramos estrar 
            Con pescadu la corrada .
            Les llangostes y llocantos ,
            Centolos y ñocles , fasta 
            Empapizamos con elles .
            Ora tres de cualquier llastra
            Berverichos y percebes ;
	    En cualquier pedreru ó playa ,
            Morciones y alcarcinos ,
            De vígaros muncha castra , 
	    Llámpares , ostres y almexes :
            Y para pescar con caña
            Con ñasa , refuelle ó rede ,
            Con traina ó con tarrafa ,
            Hay llovina de á dos tercies ,
            Anguila de más de á vara ,
            Como bárganos llamprees ,
            Y truches como una estaca ; 
            Soyes como la solera 
            De una panera mediana ;
            Munchos más pescados hai ,
            Cuntálos ye cuenta llarga .
             	¿ Y de frutes ? ¡ Dios m' asista !
            Yo non puedo numeralas ; 
            Porque pais por pais 
            Naide al Principadu iguala ;
            Pos hai ñisos , cerigüeles ,
            Y prunos , q' en una plaza ,
            Dan por un ochavu á un ñeñu 
            Una montera apiñada :
            Hay figos de San Miguel ,
            De San Xuan exhorbitancia ,
            Albaricoques , marmiellos ,
            Peruyes , pera , manzana , 
            El cadápanu , el albornin ,
            El llimón y la naranxa ;
            La castaña , la cereza , 
            La guinda , la ñuez , la ablana ,
            El arándanu , el brusel , 
            El mirándanu y granada ,
            El melcotón , el duraznu ,
            El piescu en grandura tanta ,
            Que son como la cabeza 
            D' una ñeñina tamaña ; 
            Damascu como dos puños ,
            Pavía com' una garra ,
            El cidron y la grosella ,
            La llima dulce y la amarga ,
            Piñones y figos chumbos ,
            Como los de l' otra banda .
            Recimos blancos y ñegros ,
            Y la mora colorada .
               Vamos, dígame en concencia;
            ¿ Tanta fruta non lu plasma ?
            Pos ñon ye lo más aquesto ;
            Lo que más asombru causa 
            E que cada triba d' estes ,
            Otres munches so si abraza .
            Porque á parte cerigüeles ,
            Pera , cereza y castaña ,
            Que d' elles hay munches castes ,
            Tenemos de la manzana ,
            Ranetes blanques y pardes ,
            La tardía y la temprana .
            Camoeses, de rabu llongu ,
            Les de San Pedru y de bara ; 
            De balsaín , vizcaines ;
            Peros d'inviernu y de alba ,
            De ñuera , panera Infiestu ,
            Balvonis , prieta , mesada ,
            De coloradina , d' osu
            Carabiones , de caleyu ,
	    Repinaldes y d' escanda ,
            Picones y castellanes ,
	    Ramones y ñuera blanca ,
            De pardona , de Bilbao ,
            De San Xuan y de monsaca ,
            De Ana Menendi , de Aldonza ,
	    Y otres de triba tan basta ,
            Que por ser inomerables ,
            Ye imposible ñumeralas .
            Y , crea , que no hay denyure
            Manzana más sazonada .
            ¡ Oh , si vusté per el otoñu 
            Hácia acá se empobinára ,
            Cuando cuerre el maravayu
            De la cosecha , ablucára ! 
            Pos viera montones tales
	    D' elles po las pumaradas ,
            Que pensára en so concencia  
            Que d' oro yeren y grana , 
            Salpicadines de pelres ,
            Como gotes de orbeyada :
            Y mire , i habín saber 
            Como agaire y miel rosada ,
            Si dempués de sazonades
            Quiciaves les aprobára .
            ¡ Qué sidre d' elles se fai !
            ¡ Qué sabrosa , qué dorada !
            ¡ Y como el cuerpu callenta !
            ¡ Cómo refocila l' alma !
            El que emburrió dos pucheres , 
            Quedóse com' una pascua ,
            Falatible y gayasperu ,
            Sin sede n' una semana .
            Y non piense : que ella sola ,
            Enriquez al que la faga , 
            Da don al que no lu tien
            Y horros y cases llevanta .
            Y si tantu la empondero ,
            Non ye por que á min me cuaca ,
            Que non fora cosa bona 
            Dase á ella una rapaza , 
            Nin conveniencia ternía
            Si á bebela s' avezara .
            Para min munchu meyor
            Cincuenta veces ye el agua :
            En todes partes s' atopa 
            Tan fresca , clara y delgada , 
            Tan gastiza de comida 
            Que naide d' ella se farta .
            Non hay monte que non lleve 
            Un regatu á la llanada ;
            Nin peña que non dé un chorru ,
            Ni sin fontica la llastra .
            Atopa vusté les fuentes 
            Que parecen pura plata ,
            Allá en el más altu picu ,
            Como na fondrigonada .
            Nos en pocu les tenemos 
            A causa de so abundancia ,
            Que solu puede apreciales
            El que conoza so falta .
            Pero si en Madril y en Caid
            Ansí manaren , ( ¡caramba! )
            Naide al serviciu de Dios
            Deseara otra ganancia .
            Tamién tenemos acá ,
            Fuentes de ñatura tala
            Que gorgoliten salmoria , 
            La que munchu meyor sala 
            Una fornada de pan 
            Que la que del mar se saca .
            ¿ Y qué diré de les Caldes ? 
            ¿ Y qué de la Fuente Santa ?
            Borboten agua caliente
            Que ansina el pelleyu escalda ,
            Como la que sal del fuegu ,
            Si en ella angunu se baña
	    Y para el que tien gorguyos
            Pal romatismu y la sarna , 
            Pal estómagu toidu ,
            Ye melecina probada .
            Flora de mines y piedres
	    Y otres coses d'importancia
            El ama bastante i dixo 
            Cuando haí relacionaba,
            El puxu q' acá traín
	    La ñación Gorxa y Milana,
            Romana , Cartaxinesa
	    Xándala , Suela y Balana .
CORTESANO.  -Vaya. chica, te has portado .
ALDEANA.    -Pos que lo sepia me cuaca ,
	    Pa que non ande en patagüeyos
            Si Asturies é bona ó mala .

++++++++++++++++++++++++++++++++++++++++++