---
{"dg-publish":true,"permalink":"/Archivo/(1890) El guetu de Retruyés/","tags":["#Siglo_19","Meridional","a1890","Alfredo_García_Dóriga","escrito","Lena","poema"]}
---

[link](https://www.xuliocs.com/gueturretrull.htm)

Un mocecu en Retruyés  
con un pelu mató un guetu  
que chambía en un zapicu  
cheno de chichi moi güenu.

Un pirru chadró á la chuna  
pa contar isti sucesu.  
Regolvuse el chugarín;  
prendieron al rapacecu.

Y Uxo, Casares y Ubriendes  
formanon Ayuntamiento;  
el cura de Carabanzu  
fixo un sermón com' un templu

Y un abogao de la Pola  
imprentó del casu versus.  
(Dióse á los imprentaores  
miel, mantega y mediu xetu).

Foy á Chena la custión,  
y entamóse allí un gran pleitu,  
que en la Audencia sentencianon  
los alguacilles más vieyus.

Que dixenon: «Nunca peguen  
los niños á ningún guetu.  
Y el chugar de Retruyés  
non tenga pirrus ni pelus.

Pelus pa gatos chambiones,  
pirrus pa non ser cuenterus,  
y pague les costes Uxo,  
y les monteres... ¡silenciu!...»

De entóncenes Retruyés  
non tien zapicus nin guetu.  
Y los mocecus non usen  
en el chugar ningún pelu.

Ello así foy!... La xosticia  
sabe n' apierta el zapetu.  
Y... bastante bien falanon  
los alguacilles más vieyus!  
Conque... morrú la custión...  
Y les monteres... ¡silenciu!! ..