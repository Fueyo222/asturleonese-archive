---
{"dg-publish":true,"permalink":"/Archivo/(1880s-1913) La fontina/","tags":["#Siglo_19","central","Ricardo_García_Rendueles_y_González","escrito","Gijón","poema"]}
---

[link](https://asturies.com/cavedaynava/fontina.txt)

'Nel prau, onde Xico 
Les vaques llendaba, 
Había una fontina, 
De cantu de xana, 
Qu' empeñu les mates 
Tenín en guardala. 
El mozu al pie d' ella
 Echau á la llarga;
 Mirab', allá lloñe,
 Llucir como plata
 La villa, co 'I besu
 Del sol al dexala,
 Y al probe, mil suaños
 Nacín é nel alma.
 « Cuando él fora ricu,
 < Faría más alta
 » La casa sos padres,
 » Pondríala muy guapa
 » Pa vivir con ellos,
 » Qu' él non los dexaba,
 » Por dir á la villa;
 » Y á la so fontana
 » Diría munches veces
 » A dáse importancia. »
 Baxaben les sombres,
 Baxaba la calma,
 Y Xico despacio
 Volvía pa casa.
 Solo la fontina
 De cantu de xana
 Qu' empeñu les mates
 Tenín en guardala
 Rompiendo los suaños
 Lloraba, lloraba.
 II
 
 Una tarde, Xico
 Marchó pa l' Habana,
 Non yera d' aquelles
 D' aquelles de plata;
 Non yera de suaños,
 Non yera de calma.
 La mar taba fosca
 Y el viento bufaba,
 La xente ' n villa
 Corría alloriada
 A ver s' iba 'l barcu
 Marchar pa l' Habana;
 Y dábayos risa
 Mirar tanta llárima.
¡ En vez de sentíu 
Tenín una llábana !
« ¡ Ay,Quiquín, rnió Quico, 
< Mió Quico del alma ! >
Y el probe non pudo 
Decií más palabra, 
Qu' apretai un ñudu 
La voz ' na garganta.
---------------------
Baxaben les sombres, 
El vientu les fala; 
Los padres de Quico 
Volvinse pa casa, 
Y al pensar ' nel fíu, 
´Nel fíu del alma, 
D' entrambos les llárimes 
Moyaben la cara. 
Y la fontiquina 
De cantu de xana 
Qu' empeñu les mates 
Tenín en guardala 
Como los probinos 
Lloraba, lloraba.
III
Quico vieno un día 
¡ Tan ricu que plasma ! 
La villa ' sperábalu 
Vestía de plata, 
Como aquelles tardes 
En que él la miraba 
Lluciente co ' l beso 
Del sol al dexala. 
< ¿ Yera suañu aquello ?... >
Y Quico amoriaba 
¡ Dormíos los sitios, 
Los sitios del alma !...
La xent' na villa
Don Pancho lu llama,
Y él diba vestíu,
Vestíu de caza,
A ver los sos sitios,
Los sitios del alma; 
Y allá muy adientro
De Quico lloraba
La probe fontina
De cantu de xana,
Que ¡ ay, non ! non pudieron 
Les mates guardala.