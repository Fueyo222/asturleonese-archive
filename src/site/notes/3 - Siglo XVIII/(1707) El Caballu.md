---
{"dg-publish":true,"permalink":"/3 - Siglo XVIII/(1707) El Caballu/","tags":["#Siglo_18","central","Francisco_Bernaldo_de_Quirós","escrito","Lena","a1707","poema"]}
---


Señor don Pedro Solís,  
El que tien é nes corades
Un macón de sacaberes
Y un camberu d' allacranes ; 
El del Mayuelo con zunes 
Si non quier que i lo llame ,
Pieza de Baldeburón , 
Que sal bien , pero ye tarde ;
Alferi mayor d' Uviedo 
Q' anque pese á quien pesare , 
Puede metese á conceyu
Sin quitar les sos polaines . 
Sepia so mercé q' agora 
Que han de fer en todes partes 
Al mayorazu d' Asturies
Xuramentos prencipales ,
Se m' ofrez el proponei 
Un truecu para que saque
Un bon rocín ne los díes
Que ñarbole l' estandarte . 
Yo tengo un caballu oberu , 
(Ne la color arrepare) ; 
Q' inda no lu vió ente todes
Cuantes tierres tien andades .
Ye un potru de munchu rumbu ,
Y anque non lleva fisgades 
Les oreyes ya se tien
Afayado nes batalles .
Daré por fé y testimonia 
Para que les Buelgues Plasmen
Que lu truxo so les piernes
Un Comandante de husáres ,
Home que co los vigotes
Escobía los gabanes ,
Y con sangre de cristianos
Suel esproñase les barbes .
Trai cochellón retorcidu ,
Que con esmanganiase ,
EL diablu más llime vides
Que si Ilimiera castañes .
Si lu vicra don Toribu .
Non tien duda habia ablucase .
Cochellada q' cl reflundia 
No hay alma que se i ampare ; 
Nin da más na usarería
La xente y los animales .
Resalviando á vuesasté
Que lo había dicer antes :
D' isti climen ye el caballu 
(Que San Antón me lu guarde).
Per sobre los corbiones
Tien tosquilades les marques
Ye rocín fechu y derechu ,
Y dempués metidu en carnes .
¡ A depuxa ! ¡ Qué animal 
Aparenta para padre !
La edá ¿ quier que i la diga ?
En estes yerbes segades 
El usu de la razón 
Se i acomenzó a pesllase .
Tien la concencia muy donda ;
Non tien de qué recelase ,
Q' una y bona sobre illi
S' arrebalgue , non lu baste ,
Inda que ye mansolín 
Tamien tien sos ramascades ,
Que cuando tria , asemeya 
Que magüesta pedernales . 
Cuando fai el galantín ,
No hay regodón que non fraye 
Y de les llábanes mesmes 
Quier arrincar les entrañes . 
Si pasa en vera d' arquetes 
Yos desflundia los canales
Y al destruír los conductos
Fai arreventar les agües . 
Fobetones da á les piedres
Que les estriza en migayes , 
No hay cai que non esñice , 
Nin campera que non salle ,
Nin portiella que no brinque , 
Trabancu que non algame . 
Sucu que non apechugue .
Fondigón que non reblague . 
Si las ixargues i aguíen . 
Parez que debana el aire 
En un veloz fenetible 
Duviellu cuadrupedante . 
En cuantu al arretorcelles 
Son todes les cuatro pates 
Civielles con ferradures ; 
Centelles con calcañales ,
Nunca amoria nel torneu
Anque bote de riscante
Q' á les pures remolines
Encañuda  vendabales
Anda marches y andadures ,
Y en entrambes facultades 
Ha llevar á recostines
Los frisones y alazanes :
Con un rabellín de gochu
Puede bien desafialles
Que yos fará estremecese
Al primeru tripi-trape .
 Trota seli seliquín
Y enarruga les ixades ,
Que de so les mismes botes
Fai cuenta que va esguilase .
Al galopio y la carrera
Non ye como les cardanes
De don Benito Moñiz
Y don Matíes de Faes .
Argayu ye de los  vientos ,
Que si va a los arenales .
Botambriós ! no haber rocín
Que i arrecienda les ñalgues .
Cuando apara , fan les piernes
Dos esñidiadures llargues ,
Como cuando angunes veces
Por un picu se resvalen .
Pegara cien carrenderes
Sin que nunca se i embace
El fuelgu de la ferviella 
Nin los barquines vitales .
Para acompañar marqueses
Y para dir una tarde
Nel a publicar les bules
No hay dineru que lu pague
Si Mateo el gordoneru
Va en él con sos alamares
A ganar la indulugencia
De les bules y los gaxes ,
Ganará munchos amigos ,
Si ne les festividades
Que cuerren toros lu presta
A los q' atiren les llaves . 
Para aquestes averíes
Verá como lu afalaguen 
Ycomo i facen les mueques 
Munchos monxures galanes .
El rabu y la clin parecen
Madexes abogadades :
Sin zaramicar los güeyos
Non puede en tientes mirase .
La parecencia he una cosa
Muy galana y muy vultable ,
Cuspida al de Palomino 
La persona y les señales .
Arreguila unos güeyones, 
Argutos, que se i salen 
Como los de Teresina 
Cuando cmpastia los candiales .
( Non me descubria Vusté 
Que podrá reborvogame . 
De q' estoy ficndo a les besties 
Comparancia de rapaces) .
Ticn como yo les ñarices , 
A lo menos ne lo anches 
Que no demás non sería 
Potru , si non elefante . 
Cuando espirria los bufidos
Dan fumarades de sangre
Polvorines de rcllumbres 
Uorronades d' alquitranes . 
Tien les piernes como fusos
Y unes corneves tan llargues , 
Que si se ximielga fila 
Escadiornes de sedales .
Son los pies como tizones
Que de les bruques que salten , 
Si non pueden escondese 
Debieren de chamuscase . 
Ya saben vusté y P'iqueru
Que les otres xirigates 
De calzar blancu ye usu
Y costumbre de xitales .
Tien cl picu de compás
Q' anque non sé aqucses fales
Les oí al señor Antón
Par' un casu semeyable . 
De la inxarga par' atrás
Alcanza un protofin d' ancles ,
Y eso andando el probequín               
Destapinando xuncales .               
  Metaniques del testuz 
Dos pintes blanques resplandien
Si non dos yemes d' estrelles ,
Son dos clares estrellades . 
Una sola ya la usen 
Mil marniegos rocinantes ;
Mas , amigu , esto de dos , 
Ye prodigiu diversablc . 
Ciertu astrólogu me dixo
Quc yera bon indicante . 
Una para el que lu viende 
Y otra para el que lu pague .
El pechu á pechu y repechu
Y antepechu i sobresalen ,
Tantu que de puro mostru
Y fai el pechu sobarvies .
Lo tocante á la barriga ,
Non ye flundón , mas nostante 
Par' ocho forcos de trincha
Non falten tres polgarades .
Si ye q' asocede oir
Restallar pistoletazos ,
Se carcome del foroñu
Empezando á esbavayase .
Ya vuesausté lo verá
Cuand' ante so puerta pase
Para hácia la Belasquida
E na fiesta de los xastres . 
 Cada bramidu q' escucha ,
Pega un bufidu espantable :
No hay tíru que no interprete ,
No hay truenu que non sonsañe ,
Todo lo fai por despeyu ;
Non tema , non , que s' espante ,
Anque una vez s' aparezca
Toda la güestia delantre.
Una migaína enrisca
El rabu sin resmocase ,
Q' el dir col rabu ente piernes
Ye consiña de cobardes .
Tien la boca inda más dulce
Que el zumu de pasionaries ,
Y conoz les calentures
Por el pulso de les cambes .
Ye entendidu á les espueles
Non fai com' otros cutrales
Que son canes mayadizos
AL cabruñar les inxargues .
Al ponei los apareyos
Ye un mármole , y al ferrase 
Ñunca fixo una anguiñola
Anque el cascu i ataracen . 
Tien canil sin paraxismos :
El muerga yerbes y payes ,
Non ye rocín cancalleru
Anque la cebera i falte . 
Lleva la cabeza fita
Les corviones non altes :
En calcaños nin moñeques
Ñunca supo resfregase. 
Non toparán siquier una 
Burbuya en todes sos carnes , 
Q' anque tuvo unes vexigues 
Ya son vexigues pasades . 
Denyure rincha con yegües ,
Y anque sos cuchos afaye, 
Non s' apara á recendellos
Como fan otros porcaces . 
No hé rocín de mala enguin
Ni amigu d' espicotase:
Cualesquier besties de bien 
Pueden ser sos camarades . 
Solo d' un almoazamiento 
Queda llimpín com'el xaspe :
Eche so mercé de ver
Si será de bon pelamen .
 Como tevo munchu enseñu 
Tien braves habilidades
Tañe á la puerte y s'  afinca
De xinoyos á les dames . 
Oya : y la mió Sabelona 
Si va montadu una tarde
Y ve que i fai les mueques , 
Acaba de rematase . 
Vusté ansí como l' atisve
Piéguei dos verdascades ,
Verá lluego que les sienta
Como empieza á fer mogangues .
Y entoncies anque i apúrria
Más medides colorades ,
Ha embiar á Antón de la Llera
Que vaya a tostar guiades .
Verdá ye q' á min anuiche
Me ponxo d' unes voriades ,
Toídu de les veríes , 
Y afreyau pe les vidaves :
Mas foi inocentemente
Q' el caballu n' isti lance ,
Rápel diablu más me fixo
Que si non fora causante .
Solu yo tévi la culpa :
Que d' unos dis á esta parte
Estoi fechu un caicon ,
Pa efetu d' arrebalgame . 
Quería folgase comígo
Que tamién gasta sos chances
Y yo n' esto de treveyos ,
Cáyo lluego como fráxil .
Al fin no hay no hay rocín que non
Tenga algunes encorbades ,
Y no hé munchu que desñidie
Si él de so estadu se caye .
Mas vusté ye diferente ,
Q' he xinete de llinaxe ,
Pos fai guapu corredor ,
Que sortía Señor padre .
 Ora diga so mercé ,
Q' hé caballeru emportante ,
Cuantu me quier dar por él ,
Que lo q' está de mió parte ,
Como no lu pague bien ,
Más lu quiero dar de valdre .
Y ya q' el Sr. AIbuernia
Va por esos andurriales ,
En sin duda que podrá
D' isti cuartagu informase .
Yo á mió primo Don Martín 
Doi poder par' axustase ;
Y non piense que i lu vendo
Porque tenga algunes llacres , 
Sinón porque estoi toídu ; 
Y rocinos folganzanes
Son para caballerices ,
Pero non para hespitales .
Si ye q' allá se concierten
Non faltarán dos tunantes
Que lu lleven y me trayan 
Aquello en que s' axustasen . 
Abonda xente navega 
De soldados y ordenantes , 
Que tamién facen reclutes
Los vicarios xenerales .
Esto ye lo que yo pido :
Y á Dios que voi á curame ,
Que dexo les catacumbes
Por dir á les cataplasmes .