---
{"dg-publish":true,"permalink":"/1- Edad Media/(1282) Confirmación de los fueros de Oviedo/","tags":["#Siglo_13","a1282","escrito","Oviedo","medieval","documento"]}
---


Sepan quantos esta carta uiren. Commo yo Inffant don Sancho. ffijo mayor t heredero del muy noble don Alffonso por / 1 la gracia de dios. Rey. de Castiella. de Leon. de Tholedo. de Gallizia. de Seuilla. de Cordoua. de murçia. de / 2 Iahen t del algarbe. Veyendo los muchos agrauamientos. que uos el Conçejo t los caualleros et los onbres bonos del / 3 Pueblo de Ouiedo t dessu termíno. Reçebiedes en uuestros fueros t en uuestros priujlegios t costunbres t en uuestras liber / 4 dades t en uuestras franquezas t en uuestros buenos husos t en otras cosas muchas que ouiestes sienpre acostunbradas en / 5 el tienpo del Rey. don ffernando mío auolo. t del tienpo del Rey. don alfonso mío visauolo. yo fable sobrello con / 6 mjos hermanos. el Inffante don Pedro. t el Inffante don Iohan. t con los Obispos t con los Ricos ombres et con / 7 los maestros. delas Ordenes t con pieça de omnes bonos delos Conçejos. Et ffalle que ssi uos fuessen gardados / 8 uuestros foros t uuestras libertades. que sería a seruiçio de díos t del Rey. mío padre t mío t uuestra pro. Por que uos / 9 otorgo t uos do todos los buenos fueros t uuestros bonos vsosdd. t todas bonas costunbres t todos los priuilegíos / 10 t todas las franquezas t las liberdadesee que ouiestes sienpre al tienpo del Rey. don ffernando mío auolo. t deL / 11 tienpo del Rey. don alfonso mío visauolo. Et Otrossi los que uos dío el Rey. mío padre delos que uos mas pagardes / 12 Et Otrossi uos prometo que ssi el Rey. mío padre ó otro onbre alguno quisier yr contra uos ó contra estas cosas que son / 13 son dichas en esta carta que yo que uos ayude t uos garde t que uos deffienda atan bien contra el Rey / 14 mjo padre. commo contra todos los onbres del mundo que contra vos quisiessen yr ó passar en nenguna / 15 manera. Et Juro adios t asanta maría. t por castiella t Leon. que uos lo garde t que vos los ten / 16 ga en todos los dias de mia vida. t que non vos uaya contra ello en nengun tíenpo. Et / 17 Por que esto sea çíerto t firme. djuos esta Carta. Sééllada con mjo Sééllo colgado de / 18 Çera. Dada en Oujedo. diez dias de Março. ERa de mille t trezientos t ve / 19 ynte Annos. Yo Alffonsso nicolas Alcalde del inffante don Sancho lafiz escriuir por man / 20 dado del inffante don Sancho