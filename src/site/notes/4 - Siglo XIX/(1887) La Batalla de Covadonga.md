---
{"dg-publish":true,"permalink":"/4 - Siglo XIX/(1887) La Batalla de Covadonga/","tags":["#Siglo_19","central","a1887","Xosé_Caveda","escrito","Villaviciosa","poema"]}
---

[link](https://asturies.com/cavedaynava/batalla.txt)

ROMANCE

Non ves, amigu; isti templu 
Que llevantó la piedá, 
Escondidu n' eses breñes 
A los pies del peñascal? 
Pos ye un recuerdo de gloria 
Pa toda la cristiandá. 
Si el mundo lu olvida agora, 
Un día vieno á xuntar 
So el amparu de María 
Un trono rial y un altar. 
El tronu en Xeréz  perdidu 
D' un Rey por la Iliviándá, 
Y el altar q' á Dios alzára 
Recaredo en só bondá, 
Ambos con sangre regados 
De xente muy principal, 
Y pe los nuestros agüilos 
Llibrados del mosulmán: 
Llibrados en isti sitiu 
Con llanzades á fartar, 
Donde agora se ven ruines 
De lo que fó tiempo atrás. 
Aquí cuando espavorida 
Lloraba España so mal 
Pe les traiciones perdida 
De Florinda y D. Xulián, 
Cuando al carro de los moros 
Uncida com' un tenral 
Nin siquiera s' atrevía 
A quexase y gurgutar,
Fartu de tanta sofrencia 
Un esforciadu rapaz 
De Rodrigo descendiente
Y afrenta del mosulmán,
Llevanta contra illi el gritu
Para vengar á so má. 
Al ¡ xuxú ! que llanzára, 
Fay los montes retembliar, 
Y cien mozos i arrespuenden 
Prontos como illi á lluchar 
Por la fé de sos agüilos,
 Por so tierra y llibertá:
" O morriamos o venguemos
" Les afrentes que nos fan.
" Este peñes sepoltura 
" nos den , ó sean bancal 
'' Donde el tronu se llevante
“ Del Godu que fincó allá. 
" Otru imperiu aquí fundemos; 
" Con elli la llíbertá, 
" Les costumes y los fueros 
" Que gociamos tiempu ha. 
" Al tronu súbia el primeru 
'' Isti gallardu rapaz, 
" Vástagu de nuestros Reyes 
" Q' el cielu quixo guardar.
“ Covadonga la so corte 
" Sea y so palaciu rial.
“ El nos lleve á la polca, 
'' El nos sepia conservar 
" Pelayu vencía con nos
“O con nos perecía acá. 
" Si dangún non tien corades 
" Nin puños pa lu ayudar, 
“ Y más que morrer vengadu 
" Quier con deshonra alendar, 
" Fuxa el cobarde de nos ,
“ Y nunca aparécia más
“ Ente honrados y enté bonos  
“ Que nun conocen ruindá.
“ Vengan les antigües llances 
" Q' arrimades al poyal, 
“ Cubiertes d' olvidu v roñu 
“ Rabien ya por rellumbrar,
“ Fundiámosles nes entrañes 
" Del malvau que vien acá,
“ A cocnemos la cebera 
“ Y acabar la cristiandá.
" Desfarrapemos sos güesos,
“ Homillemos so impiedá, 
" Y atope  aquí so mortera
" Pa escarmientu d ' otra edá. ''
Ansina nuestros agüilos
Dixeron; y al so gritar,
Llevanten é nos escudos
Al Rey q' el cielo yos dá:
Al Rey valiente, enfotadu,
Q' ardiendo en fe y llibertá,
Por el filu de so espada
Xura con ellos triunfar.
Una cruz resplandeciente
Sobre azuladu cendal, 
Entre fuegu y rescampleos 
Del tronido al retembliar,
E nos cielos aparez
De la victoria señal. 
El dedu de Dios la fexo
Por so santa voluntá:
Fexola pa dar aliendu 
Al q ' adora so mandar,
Y con sangre del infiel
Quier so ley desagraviar.
En ella el pueblo asturiano;
Afaya un nuevu cordial
Que i escorrexa el temor,
Y más forzudo lu fai .
Non ve peligros nin cuites.
Nin tien ya por que ablucar.
El peligru lu enardez; 
Poder sobre natural
Con santu valor lu aguixa ,
Y so esperanza reñaz.
 Como ve en puertu seguru
El navegante la mar
Estrellase entre les peñes.
Con espantosu bramar ,
Y lu contempla seguro
Sin temelu nin tremar.
Ansina desde la cueva,
Q ' escueye pa pelear,
Pelayo seguru y llibre
So estandarte al llevantar .
Ve los fios de Mahoma
Que cuerren á lu cercar ,
Con escuadres enfenites
Y caballos á fartar.
 Al vientu da mil pendones
Soberviosu el mosulman.
Que sangrientos y triunfantes
Del Guadalete los trai.
Con so xente desparez
Cuayadu el suelu ; el metal
D ' al milles y de gorretes
Que fai el sol rellumbrar.
A los gúeyos encandila.
Ye un espeso robledal
De llances, piques y espades
El que moviéndose vá,
Envuelto en nuves de polvu
Q ' el cielo pon entoldau.
Y de trompes y de gritos
Y d' un tieru relinchar,
Atruenense les montañes.
El mundo pared finar.
Ya baxó la güeste al llanu.
Ya frente la cueva está ,
Ya Don Opas, el traidor
Va con Pelayu á falar;
Con Pelayu , que rabiosu
En alta peña encumbriau,
Lu amenaza y lu maldiz
Agriadu con so maldá
 -"Fuxe, apóstata, d' aquí,
“ Non pretendias desleal,
" Que me rindia al to decer,
" Nin como tu al Oriental
" Dé la honra y dé la fe
" Con la sangre de mió pá.
" Un ara tengo y un trono
" Xuntamente que vengar,
" Y una espada para fello
" Que non manchó la ruindá 
“ Dios me dexará esgrimilla,
'' Y sinón me matará
'' Como bonu y como godu
" Siempre fiel al so mandar,
" Y non como tú , villanu,
“ Y esclavu del Alcorán”.
Dixo, y volvióse á los sos
Respirando mortandá,
Fuegu echando pe los güeyos
Q ' ardin com' un llumaral.
La cueva, el monte y el llanu
So espada al desenvainar,
Col brillo y chispes q' arroxa
Tantu resplándien quicias,
Como co los rescampleos
D ' una nube por San Xuan.
Entre todos llenvantadu,
Valiente, atrevidu, audad,
Bien se conoz que lu anima
Un ser sobre natural.
D ' escames d ' oro y de plata.
Que mil relámparos dan ,
Tien la so almia cubierta
Desde el pechu al espaldar.
Ampáralu una redonda
Tan grande com' un molar
Toda d' aceru guarnida 
Que i la dexára so pá,
Donde nin llanza nin chuzu
Penetró nunca xamás,
Nella un plateru entendido
Fexo una cruz de metal,
Y á sos pies ponxo un lión
Esñizando un mosulman ,
Q´al que lo mira parez
Que todo ello ye verdá.
Con un brazu la llevanta
Pol asa que tien atras,
Mientres q ' á la so cabeza
Un gorrote amparu dá,
Fechu como media bola
Más duro q ' un pedernal.
Con escames pe los llados
Y una sierpe nel cumbrial,
Donde erguides se llevanten
Cien plumes de pabu rial
A manera de un llorón
De los que vemos acá.
En conciencia se parez
A San Miguel del altar
Col so cochellon de fuegu
Empinau sobre Satán .
¿ Quién y tuse ? ¿ Quién s' atreve
So coraxe á provocar ?
Dios i echó so bendición.
Y ena cueva de so má.
Afaya cabe les nubes
Una fortaleza tal,
Como cristianos y moros
La hobieron nunca xamás.
Cien peñes guarden so entrada
Torcida, estrecha de más,
Donde allega solamente
Con su vuelu el gavilán.
Non hai orru tan folgosu:
Tocando col cielu está,
Y parez q' á picu fó
Llabrada á rede quicías.
Alli diz que la santina
Madre del Rey celestial,
Pa consuelo d ' esta tierra
Se vieno un día allugar.
Cuidábala un ermitañu
Sabidu y santu al empar,
Les coses q ' han de venir,
Mui duchu en adivinar.
Vieyu para dar conseyos
Pe los trabayos llabrau,
Conoció el mundu y los homes,
Envolvióse en bon pañal,
Fuxó del corrompimientu
De la viciosa maldá,
Que na corte de Toledo
Vitiza vieno ensalzar;
Y llorando les maldades,
Que non podia remediar,
Escondióse nesta cueva
Del mundu desengañau.
Frente al cielu llevantada,
Y canosa barba trai.
De los pies á la cabeza
Cúbrelo negru cendal,
Y aparez ena so cara
No sé que santa homildá,
Que causa amor y respetu
Al que i allega á falar.
 -"Non temiais " , diz isti vieyu,
 A los que van á guerrear.
 " El Dios de vuestros agüilos
 " Desde el pie d' aquisti altar,
 " Darávos brazos de fierru,
 " Corazón de pedernal
 " Elli al homilde da fuerces,
 " Y al soberbiu floxedá.
 " Non veis llumar é nel cielo
 " Esa sagrada señal ?
 " Pos Él piádosu la manda
 " Vuestro aliendu pa esforciar.
 " Prueba ye de redención,
 "Y siento que lo será
 “ Pa la vuestra en Covadonga,
 “ Si en ella vos enfotais. "
Calló y puestu de rodíes
Mira al cielo en modu tal
Q' arródialu un resplandor
Más q' el que la güestia fai .
Sos ruegos suben al cielo 
Cual na fiesta del llugar, 
Suben les nubes d' inciensu
Que se quema nel altar. 
Y acuéyelos el Señor, 
Y nuevos esfuerzos dá, 
Y esperances de vencer 
A los probes q' allí están. 
Cadún garra la so llanza 
Y s' apresta á pelear, 
Cuando Muza eo los sos 
A manera d' un nublau, 
Vien sobrellos soberbiosu 
Pensando los acabar. 
Ansina llobos rabiosos
Acometen al corral 
Donde se guarden los xatos,
Les oveyes y el tenral ,
Sin perros que los defendían
Nin puertes nin mayoral.
Al sonar de les trompetes,
De los homes al vociar,
Al cruxir les armadures
Y les llances al cruciar,
Entre ñublados de polvu
Q' el día toldadu fan .
Entre el retembliar del suelu,
Entre sangre y mortandá
A la cueva s' abalanza
Orgullosa el mosulmán .
En contra d' ella llanzados ,
Mil dardos xiblando van:
Con otros mil correspuenden
Los que non la quieren dar.
Cayen unos , y otros tantos
Cedo ocupen so llugar;
Confusión, muertes, berridos.
Quexes del que va á finar,
Cabeces desmigayades,
Piernes rotes á fartar,
Más llercia meten allí
Q' habrá nel xuiciu final .
Ya un tronca esfarrapa cientu
De los que quieren saltar,
Esguilando pe los cantos
Fasta la cueva algamar.
Ya de la cima del monte
Arrincadu pel sitial,
Rodando de riba á baxu
Un tremendu peñascal, 
Al xiblar como si fora 
El más reciu furacán . 
Homes y escales sotripa 
Y tantos estragos fai. 
Cual el ríu entre les peñes
En horrenda tempestá,
Que co les lluvies hinchadu, 
Tres de sí lleva un llugar. 
El valle empapau en sangre 
Fechu un roxu llamorgal, 
Está de moros sembradu 
Que dexaron la cuyar. 
Les sos escuadres parecen 
Al llozanu maizal 
Donde dormieron los gochos 
N' elli fartos d' esfozar, 
Que los táramos rincaron 
Y urniando d' aquí pallá, 
Panoyes , fueyes y tronchos 
Non dexaren pa prestar.
¿ Y qué munchu , si la mano 
De Dios sobr' ellos está 
Pa confundir so soberbia 
Y castigar so maldá ? 
Faltu d' aliento l' infiel 
Al vese ansí esfarrapar, 
Quier esforciase á vencer 
Y non puede pelear. 
Así el toru escorrexau
Que se escapó del corral ,
Dempués d' envestir cien veces 
Pa saltar un barganal, 
Y fartu de dar carreres 
D' esfronase y patexar, 
Queda sin fuelgu rendidu,
Si otra envestida quier dar. 
Ciegu, rabiosu, esgonciau, 
Muza fartu de lluchar, 
Fuxe per desesperau 
La muerte que lu amenaz.
Dexa alli en llagos de sangre 
Que nunca se secarán, 
De so casta la deshonra, 
D´Oriente la mocedá. 
Pe los valles á carreres 
Sin aliendu nin vagar, 
Ni atopa donde escondese, 
Nin tierra para escapar.
Tal de los perros de presa  
Fuxendo el llobu cerbal ,
Arremete pe les breñes 
Y afura pel argomal, 
Y salta sucos y arroyos 
Por vese en seguridá.
Pelayo entós, como el rayu 
Que llancia la tempestá, 
De la cueva á carrenderes 
Co los sos valientes sal. 
Tayos reflundie y llanzades 
Que ye cosa de plasmar.
¿ Quién lu espera ? ; ¿ quién s´ atreve
so coraxe provocar ? 
Arremeter y apurrir, 
Ferír y desfarrapar, 
Ye tod´ uno: al mismu tiempu 
S' oye el golpe y vese el mal. 
Un rastru de negra sangre, 
De muertos un balagar,
Marquen el camín que lleva, 
Son de so triunfu señal.
¡ Ay d' aquel que en so furor 
Y so lloca vanidá, 
Atrévese contra el cielo 
Y á Dios mismo va escarniar ! 
So poder non ye otra cosa 
Q' un fraxil cañaberal, 
Que quier resistir el soplu 
Del furiosu vendoval. 
Llevántase pa ferir, 
Y ena sepoltura cai, 
Cuando tardí arrepentidu 
Conoció so ceguedá. 
Ansina desamoriados 
Facen los fíos d' Agar. 
¿ Dónde están los sos pendones, 
Y les Llunes de Bagdá, 
Y les tiendes y los carros 
Y el soberviosu allazán? 
¿ Tantes escuadres armades 
Q' el Oriente arroxó acá, 
Fartes d' esmorgar el mundu 
De ferir y de matar, 
Que se fixeron ? . . . finaron ; 
Todu e polvu y vanidá. 
Los que perdona la llanza, 
Non se pueden escapar, 
Del Dios poderosu y fuerte








Que vinieron á inritar.
Cuando fuxen desbandados 
Como pitos del milán, 
La tierra que los sostien, 
Treme; salten del sitial 
Les montañes sacudides 
Con espantosu bramar, 
Y sobr' ellos derrumbades 
Como si el mundu acabás, 
En sos abiertes entrañes 
Muerte y sepulcro yos dan.
Entre lloros del que fina 
Y destrozu y mortandá, 
Ruxe el son de la vitoria 
Que derechu al cielo va. 
Los ánxeles lu repiten 
Velados de maxestá; 
Y sobre ruines sangrientes 
Del vencidu Mosulmán, 
Enarbólase la cruz 
Que fó del triunfu señal. 
Y a España torna Pelayu 
Ara , tronu y llibertá .