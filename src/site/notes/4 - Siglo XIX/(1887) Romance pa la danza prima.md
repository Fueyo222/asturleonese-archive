---
{"dg-publish":true,"permalink":"/4 - Siglo XIX/(1887) Romance pa la danza prima/","tags":["#Siglo_20","central","a1887","escrito","Plácido_Jove_y_Hevia","Villaviciosa","poema"]}
---

[link](https://wikisource.org/wiki/Romance_pa_la_danza_prima)

"Semos d'aquellos vasallos,  
Fechos a l'antigua usancia,  
Que de mozos deprendimos:  
"Quien dixo Rei, dixo Patria".  
Semos los pocus que queden  
Allá de la francesada  
Que guerriamos per Fernandu  
Cuando'l francés vinu a España.  
Mire: delgunos decínnos  
Qu'era llocura extremada,  
Qu'éramos pocus e probes,  
E al mundu venciera Francia;  
Mas gritándu-y viva'l Rei!  
E ¡viva la Virxen Santa!  
Echamos el francés fora,  
Traximos el Rei a casa:  
Non ye llocu e vence siempre  
El que fa lo que Dios manda.  
          . . . . . . . . . .  
          . . . . . . . . . .  
   ¿Y el rapacín? "¡Eh! Señora,  
Vólva-y cancia cá la cara".  
¡Dios lu bendiga y la Virxen!  
Míralu, míralu, Nacia.  
¡Paez un ñenu de cera!  
¿Quién dirá que Rei de España,  
E del mio fíu va ser?  
Mira, Antonín del mio alma,  
Si quiciás ese ñeñín  
Te mandás a la batalla,  
Cudia, cudia pel su honor,  
Cudia pel honor d'España,  
E non penses ena muerte;  
To madre, e Dios te lu mandan.