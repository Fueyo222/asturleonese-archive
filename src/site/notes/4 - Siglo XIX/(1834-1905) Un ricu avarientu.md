---
{"dg-publish":true,"permalink":"/4 - Siglo XIX/(1834-1905) Un ricu avarientu/","tags":["#Siglo_19","central","Manuel_Fernández_de_Castro_y_Menéndez_Hevia","escrito","Oviedo","poema"]}
---

[link](https://asturies.com/sites/default/files/escritores/manuel_fernandez_ricu_avarientu.txt)

Tien les cierres abondes
Y armentíos y rentes;
fuelga, xinta, ye ricu,
y nun piensa nes xentes
que pasen fame y fríu.

Manda  en  villa y aldega
y tien de lo miyor.

De la ilesia los bienes
por mil riales compró,
Y con piedres sagraes
grande casona erguió:
asín vive fartucu
sin pensar nel Siñor
Xesucristo qu´en cruz
Pa salvanos morrió.

Pa los neños probinos
sin pan y sin calor
yo-y pedí una limosna
y él dixome que non.

¡Pidámos-y, mios neños
pola so alma a Dios!