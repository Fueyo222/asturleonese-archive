---
{"dg-publish":true,"permalink":"/4 - Siglo XIX/(1887) La Vida de la Aldea/","tags":["#Siglo_19","central","a1887","Xosé_Caveda","escrito","Villaviciosa","poema"]}
---

[link](https://m.wikisource.org/wiki/La_Vida_de_la_Aldea)

Calce zapatos, xinte con manteles  
Cómia en vez de boroña pan de escanda,  
Asiéntese en escaños no en tayueles  
El Señorón que na ciudá nos manda,  
Y en sos tierres, so casa y sos llebreles  
Fuélguese en paz y d' una al otra banda,  
Mande conceyos, faga munchu ruidu,  
Si para tantu arrullu fó escoidu.  
Y non dórmia, y rodiadu de Señores  
Ande de romería en romería  
Perdidu entre comides y entre amores;  
Y cuando el Rey lu llame y tiémpu sia  
D 'obedecer el son de los tambores,  
Vaya armadu á la guerra, y llarga vía  
Tope en ella á la fama y la riqueza  
Y vólvia llevantada la cabeza.  
Que yo entre los miós fíos sosegadu  
Si la lleche y boroña non me falta,  
Y tengo al llar el pucherín tresnadu,  
Y la manada pe los campos salta  
Alegre y farta, y pad el mió ganadu  
Les yerbes de San Xuan, ciertu más alta  
Fortuna non pretendo, nin quixera  
Q' otra suerte meyor la mía fuera.  
¿ Y pa qué desear seda llabrada,  
Escudielles de plata, muncha xente  
Que me faga al pasar la bonetada,  
Y mandar el llugar y ser Rexente  
Y Capitán á guerra, y la rodiada  
De mió solo falar tener pendiente,  
  
Si he que lo to llograr siempre asustadu  
Con ayenos cuidados afogadu ?  
So probe, ye verdá; pero non tengo  
Quien estorvisa ponga á mió dormida,  
Nin cuando al era salgo ó d' illí vengo,  
Me sopelexa naide: nin la vida  
Trayo en continos sustos, nin prevengo  
Con alma ruin y la intención torcida,  
Peligros, trampes, la malicia ayena  
Que dá en vez de contentu, susto y pena.  
Mande Xuan, mande Pedro ¿ qué cuidado ?  
Quiéranme la muyer y los miós fíos,  
Col mió sudor alcancen un bocadu;  
Que pódia yo cuidar los armentíos,  
Agarrar la fesoria y el aradu  
Sin temer los calores nin los fríos,  
Y bon provechu faga á los señores  
La ciudá, la riqueza y los honores.  
Cuando de la llabor con sustu y pena,  
Fartu de trabayar, pero contentu,  
Vólvio pa casa á esmorullar la cena,  
Anque con bones ganes, non famientu,  
Nin la conducta propia nin la ayena  
Vienen entós á dame sentimientu:  
Siéntome xunto al fuebu, y la reciella  
Axúntase al olor de la escudiella.  
Llevántase en el llar la fogarada,  
Que fai la lleña seca de carbayu;  
Afumen les fariñes; currucada  
Tuxa col cuyarón cabo el mió tayu,  
Reparte á cada cual la so platada,  
Con la suya convidame al soslayu,  
Doi á los neños, cómo lo que quiero,  
Y á Dios que me lo dió, rezo primero.  
Ya fartuca la xente y placentera  
Con ¡ xuxús l atruena la cocina:  
Tuxa se pon alegre y gayaspera;  
Reblinca el pequeñín: canta Xuanina  
" El galán d´esta villa “ á so manera,  
Y yo enriestro panoyes entretantu,  
Atentu á los treveyos y al so cantu.  
Mas cuando ya va llarga la velada  
Y el pigazu me diz que non ye aína,  
Pe la mano de Tuxa solliviada,  
Esmúzome na cama fresquillina.  
D' allí, baxu la manta colorada;  
  
Oyo ruxir el vientu na colina,  
Dar bramidos el mar alborotadu  
Y la lluvia correr pel mió teyadu.  
¡ Qué gustu, atrapadín y sin cuidados,  
Pensar entós en probes caminantes  
Pe los montes perdidos y moyados;  
O acordásé d'aquellos navegantes  
Q´ entre vientos y peñes azotados  
Sin saber donde van, ciegos, errantes,  
Cuerren Ies tempestades pe los mares,  
Mientres seguru estoi é nos miós llares l  
Estas coses pensando de pasada,  
Quicias cansadu de cabar tapinos,  
Al sueñu más sabrosu dan entrada;  
Duermo, y cuando amanez, los paxarinos  
Puestos é na figar de la corrada  
Empezando á facer gorgolitínos,  
Dispiértenme contentu y gayasperu  
Con ganes de llabrar y dir al eru.  
i Qué gustu, que gociar puede igualase  
Al que me ofrez entós la mió quintana !  
Allá, muy llone, empieza á llevantase  
Tras los montes el sol, tiñendo en grana  
Les flores y los prados: agrandáse  
Pocu á pocu se ve, y ena fontana  
Seliquín se retrata y los sembrados,  
En so apacible lluz dexar bañados.  
Les flores del rociu salpicades  
En blanco y roxo y en azul teñides  
Y de sos rayos d´oro matizades;  
Parez que están de pelres revestides:  
Imaxen de llivianes mocedades,  
Y como elles sabroses y cumplides,  
Encantu y gustu son del que les mira,  
Y so meladu olor quiciás respira.  
Gústolu yo tránquilu y sosegadu,  
En tantu qué baxando á la fontana,  
Bebe sos agües pures el ganadu,  
Antes que les caliente la mañana.  
Corre dempués á fartucase el pradu;  
Véolu yo pacer de bona gana,  
Y les oveyes reblincar llozanes,  
Y animáse col día les quintanes.  
Que ya atruenen el monte y carbayeres  
El chirridu del carru, y los cantares  
De los mozos que van á sos q' haceres:  
  
Ya tempranín dexando los llugares  
Cuerren á derramase pe les eres;  
Ya afumen a lo llone los fogares;  
Ya asoma el rapacín con so manada,  
Col xiblatu tocando una sonada.  
Muy seliquín respondei la montaña  
Con suaviquina voz mediu apagada;  
Y é na fuente que cuerre pe la braña  
Donde llaven les moces la colada  
Ruxe la gresca, empieza la maraña,  
La xente está contenta y ocupada,  
Y todo he movimientu y alegría,  
Desde que naz fasta que muerre el día.  
Un fresquillín que cuerre na campaña,  
En perfumes de trebol empapadu  
Y madreselves mió semblante baña,  
Y pa el trabayu déxame folgadu.  
Riesco entós la fesoria ó la guadaña;  
Arriendo, sallo , siego, ó col aradu  
Detrás de los miós gües Ilabro les eres,  
O compongo les sebias y boleres.  
Y non la tierra al mió sudor se nega;  
Acá produz panoyes, allá espigues;  
Cueyo fabes aquí; dáme una siega  
De yerba en otra parte sin ortigues,  
Y á la bona cebera siempre allega  
Castañes y panizo pa les migues,  
Y prunos , y cereces y manzanes,  
Nueces y figos, ñisos y avellanes,  
El que non vió quicias llegar á casa  
El carru co los frutos de la tierra,  
Y cómo el tiempu en recoxelos pasa,  
Y cuántu fuelgu y esperanza encierra,  
Y el gustu que produz puru y sin tasa,  
Enhorabona fale de la guerra,  
Y envidie los palacios, los honores  
Y el arrullo que gasten los señores:  
Más quiero yo asistir á una coída  
Y llenar por mió mano dos macones,  
Más quiero ver la xente entretenida  
Axuntar les espigues en montones,  
Pe les eres aquí y allí esparcida,  
Y escuchar el so cantu y sos razones;  
Q' asistir á les fiestas palacianes  
Por alegres que sean y galanes.  
Y más mil veces y otras mil m' agrada  
Dempués de todu el frutu recoxidu  
Con ella reblincar so la enramada,  
Echar un ¡ xuxú ! com' un tronidu  
Que deke la quintana solliviada,  
Y el que atopás un horru dai cumplidu  
El bollu y el torrendu de costumbre,  
Que veme del poder é n' alta cumbre.  
Nunca me negue Dios en isti día,  
Apurrir á los mozos y á los vieyos  
Los figos y la lleche y la rosquía,  
Folgándome con Tuxa en sos treveyos.  
Nin falten corredores q' aporfia  
Al llegar sudorientos á los teyos,  
Ganen é na carrera la cuayada  
Al que más diestru sis destinada.  
 Como llozanos potros desbocados  
Q' el vientu corten sin tocar I' arena,  
Unos tras d' otros van precipitados;  
El pechu francu, suelta la melena;  
Los brazos fasta el codu remangados,  
Del triunfu y la esperanza l' alma llena,  
Sin zapatos , sin calces, sin ropía,  
Más llixeros que cuete en romería  
Nube de polvu entónces se llevanta,  
Y n' ella envueltu el mozu que ya espera  
Con fartu empeñu y con lliviana planta  
El términu tocar de so carrera,  
Cede y s' atrasa al otru que se llanta  
Metános xunto á él y lu supera,  
En piernes y en alientos, y la grita  
Y les palmades del que mire excita.  
Y allega más forzudu y más arteru,  
Sudorientu, llivianu , espolvoriadu,  
A tocar é nos teyos el primeru,  
Y allí mismo por todos declaradu  
Ye el Rey de la coída, y gayasperu  
Recibe de les manes d´ una neña  
Del vencimientu la esperada enseña.  
La noche de los montes descolgadu  
Y á los valles más fondos extendida ,  
  
Dexa ansina la gresca terminada.  
Vase la xente: farta y divertida  
Con i xuxús ! atruena la encañada,  
Y allá muy llone ruxe repetida  
La grita de los mozos entre peñes  
Que van llevar á casa les sos nenes.  
¡ Gustosu disfrutar ! ¡ Que Dios non quiera  
Acabes nunca para min : primero  
Falten flores al pradu en primavera ,  
Por San Xuan haya xelos, y en xinero  
Derritian los calores la mollera;  
Pos yo nin más fortuna y diches quiero,  
Q' en paz vivir comigo y los vecinos,  
Y criar para Dios los miós neñinos .