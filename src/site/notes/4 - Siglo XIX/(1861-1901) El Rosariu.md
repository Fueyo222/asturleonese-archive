---
{"dg-publish":true,"permalink":"/4 - Siglo XIX/(1861-1901) El Rosariu/","tags":["#Siglo_19","central","Jorge_Suárez_de_la_Riera","escrito","Gijón","poema"]}
---

[link](https://asturies.com/cavedaynava/rosariu.txt)

MELECINA MILAGROSA

La hermosa, la fiel doncella 
Más llinda que flor de Mayu 
Ante quien todo empapiella 
Pos la más clarina estrella 
Sofre á so llumbre desmayu.
La Virxen, la que ensalzada 
Fó sobre anxélicu exércitu 
La en sin Ilixu inmaculada... 
Más calle 'l que non ye péritu 
Non diga una babayada...


Nunca pintar so guapeza
El home conseguiría
Frañiéndose la cabeza 
Que todo nel ye torpeza
Pa icir quien ye María.
Aquesta xentil señora
¡ Ye tan bona, quiernos tantu !
Que pa libranos de llantu
Nin día pasa nin hora
En sin tendenos so mantu.
Siempre andevo por facer 
Al home honrau y dichosu 
Perlloca, y llegóse á ver 
Al pié de un lleñu afrentosu 
Sofrindu atroz padecer.  
Un día vió perdidu 
Al mundu y llocu dafecho, 
Y dand' un fondu quexidu 
Que taramielló so pecho 
Fó al su arcón abastecidu.  
De bones coses, abrió 
Entró en so estoyu y sacando 
La alhaxa meyor que vió 
Pa hacia Dios se endereció 
Y di isti modu y fó hablando.  
Mira, fiu del alma, estoy 
Enllena de pena y llantu 
Mirando como está hoy






El mundu, y tantu querbantu 
Derecha á curálu voy.
Ista alhaxa, don de afetu 
Que pa Reina coronáme 
Me regaló el Paracletu, 
Voy dála al mundu y veráme 
Con ella curá 'l so afletu.
Diói Dios á la Virxen pura 
So parabién al miralla 
Y al momentu á una cretura 
Que l´ amaba con tenrura 
Fóse con la presentalla.
Y ente rellumos de gloria 
Tiendo na mano ´l distingu 
« Toma ista rica memoria, 
Toma y pedrica Domingu 
Que ye sinu de vitoria.
Ye el rosariu, i diz, regalu 
Que' l mió Amor me dió nes bodes 
Con él será bonu 'l malu 
Y anque´l mundu tá muy talu 
Sanará sos penes todes.»
Y diói de ricos corales 
Una sarta resplandiente, 
Cigua contra toos los males 
Con que esmesa crudamente 
El democu á los mortales.
Entendió cuanto y dixera 
Mingu de Dios allumau 
Y en sin llevái muncha xera 
Corrió con zanca lixera 
Pe entre 'l probe y potentau.
Complió encargu tan brillante 
Sin andar en patagüeyos 
Esgañitau y costante 
Y ente neños y ente vieyos 
Fexo escollecha abondante.
Y Sataniques malditu 
Que 'n unos diaños de herexes 
Había metido so espritu 
Ente gufidos y quexes 
Dando´l rao se fó al percitu.






 Desde entoncenes acá
 Prebóse que ye 'l rosariu
 Un amuletu que dá
 Sosiego nisti calvariu
 Y atroca la gloria allá.
 El probe, que xime y llora
 Na miseria, si lu reza
 De la Virxen redentora
 Algama 'I bien que i' mplora
 Delixente y con presteza.
 El que na cama tendíu
 Llagau y fechu una plepa
 Tou él ye un puro quexíu
 Si á so madre tienru increpa
 Co 'l rosariu tá valíu.
 Y el pecador que doliosu
 Ente penes se ximelga
 Y en sin puntu de reposu,
 D' elles saldrá si afanosu
 Con el rosariu se fuelga.
 ¡ Ay ! Cuántes diches llogró,
 Cuántes Ilácares curó,
 Isti rosariu fecundu,
 Fexo él más bienes al mundo
 Que gotes l' orpín semó.
 Por eso en tiempos meyores
 Nunca desapartau yera
 Nin de probes nin señores,
 Y como perseu d' amores
 Tríenlu ena faltiquera.
 Y hoy que está 'l mundo más talu
 Que denyure, ¿ qué facemos ?
 ¿ Non hay modo de curálu ?
 No hay melecina pa´ l malo
 Y ansina nos morreremos ?
 Non, que la Virxen ta 'n cielo
 Y xime como ximía
 Al pié la Cruz fondu duelu,
 Y non ye utru, non, so anhelu
 Que damos pan y alegría.
 Quier que 'l rosario i recemos,
 Illa fará lo demás,




Ya entóncenes coyeremos 
Vertú de que hoy carecemos 
Y ceberá á maniegás.
Qué collecha fai el diañu 
Desque el rosariu en olvidu 
Se echó ! Yo xuro ¡ mal añu ! 
Non ficiés tantu sortidu 
Como se rezara ogañu.
Que 'l rosariu prenda ye 
Pa 'l que cabe si lu lleva 
De que 'I esbarión non dé 
Caendo á la fonda cueva 
En que 'l malvadu se vé.
Y el que lu reza seguru 
Puede andar que 'l complimientu 
Fai, y que non tenga apuru 
Que si aquí non tien ni un duru 
Ya y dará la Virxen cientu.