---
{"dg-publish":true,"permalink":"/4 - Siglo XIX/(1845-1895) Charada 1/","tags":["#Siglo_19","central","Teodoro_Cuesta","escrito","Mieres","poema"]}
---

[link](https://asturies.com/cavedaynava/charada1.txt)

Arrimáa a mio primera 
vi una vieyina filando 
y mirar facer al gallu 
segunda y prima cantando.
Yera tan prima y segunda, 
yera tanto, tanto, tanto, 
que asustábame miralla 
engüelta `n un mantu blancu. 
Pero ¡ ay probe, probitina ! 
está ya tan cimbliáa 
de cuarta y prima facer 
que parecia una estáuta.
Estábala ansi mirando 
con la cara arremielláa, 
cuando tal que soltósei (sic) 
una juerte carcaxáa 
¿ a que non sabeis que fó 
la causa del risotazu ? 
Fó por  ve `l tou asoráu, 
que vieno con rau al patiu 
y golvió á marchar sin él 
d' un picotazu del gallu.