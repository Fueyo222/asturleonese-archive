---
{"dg-publish":true,"permalink":"/4 - Siglo XIX/(1842) El camberu ensin les truches/","tags":["#Siglo_19","central","José_Napoleón_Acebal_Morán","escrito","Gijón","a1842","teatro"]}
---

[link](https://asturies.com/sites/default/files/escritores/elcamberuensinlestruches.txt)

ESCENA I
       
 Diegu y Pericu
 
 
DIEGU.- Espera y Oye, Pericu:
	si te doi tamién el llosu,
	yes tú solu'l gananciosu.
	¡Home!, non soi tan borricu.
 
PERICU.- Pos faremos otra cuenta
	y mandarás tú'l primeru;
	pero ha ser algo en dineru.
 
DIEGU.- Too fuxó cola renta.
 
PERICU.- Manda mil rales siquiera.
 
DIEGU.- Mando una cama de ropa,
	cuatro camises d'estopa,
	un carru y una masera,
	y non mando más.
 
PERICU.- ¡Canariu!
	¡Vaya qu'estás arrugante!
 
DIEGU.- Pos qué. ¿Tan pocu emportante
	ye pa ti'l mio fíu Hilariu?
 
PERICU.- D'aquisi yá non se trata.
 
DIEGU.- Pos isi ye munchu cuentu:
	illi solu val más plata...
	Bien sabes que yo non mientu.
	Pos has saber que non come
	seis cuartos en tou el día.
	Non ¡canariu! la to fía
	non topa con meyor home.
 
PERICU.- Como esa hai poques gangues
	trai p'acá esos cinco, Diegu.
 
DIEGU.- Déxate de moxigangues,
	y manda si has mandar, lluegu.
 
PERICU.- Yá te dixi que mandaba
	la metá de la llevanza.
 
DIEGU.- Toma esos cinco y acaba.
 
PERICU.- Y a la mio fía Costanza.
 
DIEGU.- Pos échame acá los brazos
	y vámonos perdayures
	a ver si aquesos rapazos
	se casen con mil rabiures.
 
PERICU.- Y la escretura ¿pa cuándo?
 
DIEGU.- Tirarémosla mañana,
	o cuando te dé la gana.
 
PERICU.- ¡Ea! pos vamos andando.