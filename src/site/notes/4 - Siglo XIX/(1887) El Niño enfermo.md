---
{"dg-publish":true,"permalink":"/4 - Siglo XIX/(1887) El Niño enfermo/","tags":["#Siglo_19","central","a1887","Xosé_Caveda","escrito","Villaviciosa","poema"]}
---

[link](https://asturies.com/cavedaynava/enfermu.txt)

 Medio apagadu el candil 
Y antes q' el gallu cantára, 
Tuxa llagrimosa y sola 
Cabo el so nenin velaba. 
So cuita aumenta el silenciu 
Que reina pe la enramada: 
Solo la mar de muy llone 
Con sordos ruxidos brama; 
Solo el arroyu del monte 
Entre les peñes restalla, 
Y dalguna vez en güertu 
Canta el paxarin del alba, 
Triste como sos pesares, 
Doliente como so alma. 
Y los rayos de la lluna 
De pardes nuves velada, 
Amortecidos pasando 
Pel medio de la enramada, 
En el rostru decaidu, 
Do fexo el dolor morada, 
Les llágrimes solitaries 
Sorprenden de la cuitada, 
Q' en so semblante parecen, 
Cómo parez la orbeyada, 
Sobre la flor del romeru 
Cuando risca l' alborada. 
Les melenes despeinades
Abaxando pe la espalda, 
Sin pañuelo de cien,flores, 
Sin corales la garganta, 
Con la mano na maxella, 
Pe la pena solliviada, 
De la cuna del so ñeñu 
A la par está sentada; 
Sentada , cuidosa y triste 
Por el dolor aguixada, 
Más que palomba del monte 
Que llora de rama en rama, 
En sombríes carbayeres 
la so perdida mitada.
¿ Y que munchu si non tien 
Otru fíu la cuitada ? 
Ye el frutu de sos amores 
Coídu recién casada, 
Retratu del que bien quier, 
Prenda d´ una namorada.
Míralu tíenra y sospira 
Porque el so penar la mata; 
Y les manines de cera 
Mientres la fiebre lu abrasa, 
Cien y cien veces i besa 
O allá en so senu les guarda, 
Y la carina encendida 
Con sos Ilágrimes i baña.
Ansí ñuve del veranu 
De goterines preñada, 
Rocía con elles les flores 
Q´el sol tien amortiguades 
Y non reñacen nin tornen 
A ser del pradu la gala; 
Del prado donde ñacieron 
Y donde el calor les mata.
 Qué fará la probe Tuxa 
Cuando el so neñín s' abrasa, 
Y ye perdidu el so Iloru 
Y á mexorálu non basta ? 
Velu sufrir y quexase, 
Y pa solliviar el alma 
De les penes que la aflixen, 
Ansí doliente les llanza:
- Anxelín hermosu, 
V ixu de to ma, 
Que penes i dieres 
Si Dios te llevas ¡
¡ Probequín ¡ ¿Qué tienes?
¿ Qué te fexo mal ? 
Calla; mi alma , calla, 
Non te quexes más, Mira, tengo date 
Un corriverás, 
Y un xatin pintadu 
Como el de to pá. 
Tapa les manines, 
¡ Ay, que friu fai ¡ 
Cierra los güeinos.
¿ Non te dormirás ? 
Ora , ñeñin. ora, 
Vixu de to ma. 
¡Non sabes , queridu, 
Que penes i das !  
 ¿ Si Dios te me guarda, 
Ilas dir á Candás, 
Y un ñeñin de cera 
Al Cristo darás, 
El gorrete nuevu, 
Valona has llevar. 
La saya de xambre, 
Pañu de madrás. 
¡ Pero non me escucha ¡ .. .. . 
 " ¿ Si lu agüeyará 
La vieya Rosenda 
Del otru llugar ? 
Desque allá na cuerra 
Lu diera en besar, 
Poqueñin y apocu 
Morriéndose vá; 
Dalgun maleficiu 
La maldita i fai, 
Que diz q´ á Sevilla 
Los sábados va. 
Y q´ anda de noche 
Por todu el llugar 
Chupando los neños 
Que gordos están. 
¿ Si el miu la bruxa 
Tamién chupará ? 
Témolo en concencia, 
Témolo en verdá, 
Mañana sin falta, 
( Si he que llego allá), 
Con agua bendita 
Lu tengo asperxar,
 Y ponéi la cigua 
Antes de mamar,
Y dai pan bendito 
Mezclau al papar.
Y de San Benito
Se i ha de colgar, 
La regla que fora 
Del padre Bastian.
'' i Como lu punxeron ¡
¡ Ay, que talu está !
Era gayasperu,
Alegre, xovial; 
Soliquin andabá, 
Soltára á falar; 
Daba gustu velu 
Correr cabo´l Ilar. 
Faciendo veyures 
D' aqui par ' allá; 
Y agora amusgadu 
Sin fuelgu tomar, 
Non tien más que güesos ;
Morriendose vá.
  ¿ Par' eso dolores 
Costasti á to má ?
¿ Par' eso hasta agora 
Te dió de mamar. 
Y trexote en cuello 
Sin tomar vagar, 
Y Ilevate al sallu 
Y á casa te trai, 
Y pasa les noches 
Aña q' añarás ?
" i Ay, Señor, que penes 
Me dá isti rapáz ¡
Pasálo por ellí 
Más quixiera, más; 
Q ' el triste sos males 
Non sabe explicar, 
Y quéxase y llora 
Y faime llorar,
Y remediu en tantu
Non puede afayar.
.¿ Que dirá so padre
Que na siega está ? 
¿ Si vien y morriendo 
lu atopa quicías, 
Si quier Dios acasu 
Non lu vea más ,
¿Qué consuclu entoncia 
Y podrá bastar ?
¿ Donde está el mió neñu
Del alma , dirá. 
Mio Xuanin queridu, 
Que asi me dexás ¡ 
¿ Nin veré tos rises, 
Nin t' oiré falar, 
Ni á ver los xatinos 
Vernás al corral, 
Ni en pradu ente flores 
Más treveyerás, 
Mientres que la yerva 
Guadaña to pá ?
¿ Pa quién les cereces 
Tengo yo algamar, 
Y traer á casa 
Neros de reitan, 
Y fer xiblatinos 
Y Ilumar el llar ? 
Pasó como el fumu 
Tan gratu solaz: 
Perdite , queridu, 
Non te veré más. 
Llevasti contigo 
L' amor de co pa; 
Llágrimes i dexes, 
Amargu pesar .....
-"¿Qué digo? Estó lloca; 
Mátame so mal .
¡ Anxelín hermosu,
 Vixu de to má, 
Que penes i dieres 
Si Dios te llevásl... "
Calló Tuxa y el neñin 
Como si quicías calara 
La pena que dá á so madre 
Y s´empeñás en calmála, 
Más galan que un anxelin, 
Co la cara sonrosada, 
Volviéndose hácia so má 
Que no i quitaba gueyada, 
Gasayóla i sonrióse ; 
Y faciendo una monada.
Allargói los braciquinos 
En ademan de abrazála.
Diói é na frente un besin 
Y la cabeza enclinada 
Sobre so senu de ñeve,
Allagrima la so cara, 
Falagóla y allugadu
E nél fexo so morada. 
El sueñu cerroi los güeyos; 
Quedó so pena calmada, 
Q' el cariñú d' una madre 
Ye melecina probada, 
Y lo que non fai natura; 
Nunca del arte s´ alcanza.