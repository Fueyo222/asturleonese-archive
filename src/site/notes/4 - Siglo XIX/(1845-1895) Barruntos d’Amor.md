---
{"dg-publish":true,"permalink":"/4 - Siglo XIX/(1845-1895) Barruntos d’Amor/","tags":["#Siglo_19","central","Teodoro_Cuesta","escrito","Mieres","poema"]}
---

[link](https://asturies.com/cavedaynava/barruntos.txt)

LA PRESONA

Ye domingo, y la borrina 
Que peñera I' alborada, 
De pérles cuayó les flores
Qu' el sol en diamantes cambia. 
El fresquillín, envidiosu, 
Viendo galanura tanta, 
Al colar, á les más chusques 
Más les solmena... y escapa, 
Quiciáes triste azucena
Díxoi, vertiendo una Ilágrima 
Pel suelo al mirar les xoyes 
Que son besinos del alba: 
«Al enfotu que yes soplu 
Y náide te ve la cara 
Y pintes enriba d' una 
Cuando más lloñe te suaña, 
Por eso mil ximelgones 
Nos dás á la traidorada, 
Que ye del ruin esmucíse 
Dimpués d' una ruín fazaña. 
Cuando Dios non te dió cuerpu 
Y pel monte y la cañada 
En xiblar pases los díes 
Cimentando la disgracia; 
Quien gomitando llacéries 
Más s' encrespa, y non se farta 
De bastiár aquí un carbayu 
Y acullá un roble ó una faya 
Ó bien esboroña un horro 
Qu' á más d' un probe estrapalla, 
Sin que dexe nos teyáos 
Nin barruntu de bufarda; 
Y perdañible, rabiósu 
Cuélase per la furáca 
Ó resquiciu más pequeño 
De palacióte ó cabaña: 
Y anaína qu' el candil 
Ximielga, añica y apaga, 
Sin perdonar calavía 
Nin gónciu 'n puerte ó ventana, 
De coraxe, bufa, xibla, 
Berra, grita, xime, canta, 
Ríe, mengua, crez, sospira, 
Tueye, esñiza y esfarrapa 
Cuanto atopa, y á sí mesmu 
Nel revexín s' asonsaña, 
Apavoriando la xente 
0Fasta qu' el Siñor lu amansa, 
¿Qué muncho, que de min, probe, 
Faiga burla, quien á gala 
Tien el arrincar sospiros 
De lo más fondo del alma ?
Bon testigo 'l marinero... 
Qu' al vés' en lixera barca 
Pide á Dios llene sos redes 
Y lu Ilibre de to garra; 
Pos sabe que tu y la güestia 
Seis de la mesma baraxa, 
Y más grande ye 'I antroxu 
Si más siega la gadaña. 
¡ Probitín ! cuando á la vera 
Se mira de la ñerada 
De mil doraínos peces, 
Y ya vé co la ganancia 
A Pín con montera nueva 
Que dir pa la escuela 'ntama, 
Y á Rosina con madreñes 
Que tiritaba descalza ... ! 
Cuando fixu 'l pensamieutu 
Tien en so Rita adorada, 
L' amorosa compañera 
Que ya lu aspera na playa...
¡ Probín ! cuando pergozósu 
Con aquel dineru suaña 
Mercar cevera, y fartúcos 
Ver los sos fíos del alma, 
Vienes tú... y en remolinu, 
Aventando al cielo 'l agua, 
Mil serpientes semeyando 
Perengrifáes de rabia, 
Éches-í la zancanía, 
Y el triste non güelve á casa.»
¿ Pero, viésteis, hom? ¡ Nin pizca 
S' atopa 'n mi de sostancia ! 
¿ Quién me dixo que les roses
 Pueden gorgutar palabra 
Porqu' enrieador, el soplu, 
Les añique cuando pasa ?
¿ Tíenen llengua y sentimientu ? 
¿Quiciáes s' escuende un' alma 
Naquel botoncín tan nídiu 
Que ñeru ye de fragancia ?
¿  Qué ye una flor ? Pa 'l incrédulu, 
Cuatro fueyiquines, nada ! 
Pa 'l cristianu, maravía,
Qu' al mirar á Dios alaba. 
Oyéi si non: ya la rosa 
Quier escogolláse ufana, 
Y entós la boca d' un ánxel 
Se ve nella retratada. 
Piésllase cuando la lluna 
Con sos rayos l' afalaga, 
Y al besalla 'l sol, dispierta 
Más chusca y zaragozana. 
Yo la ví coloradina 
Mirando al cielo na planta, 
Y mústiga desfoyáse 
Acabante d' arrincála. 
Lluego sí morrió, vivía... .
Y sacamos en sostancia 
Que bien pudo l' azucena 
Del sóplu quexáse amarga.
II
Dixe que yera domingo;
Y el sol, lluciendo sos galas,
D' oro víste cuanto alluma 
Pos maxestuósu resplándia. 
Alegre, na carbayera, 
Gorgolita la calandria, 
Y el xilguerín dexa el ñeru 
Piándo de rama en rama. 
Esnídiase marmullando 
Del río muy sél' el agua, 
Y al colás' ente los xuncos 
Mil filos se fai de plata. 
Lloñe, muy lloñe, un punteru 
Dexa oyer triste tocata 
Que del monte, no más pruno 
El ecu fiel asonsaña. 
Trái el vientu persurosu 
El tín, tán, de la campana, 
Y á carrenderes pa misa 
Va la xente aforfugada; 
Pel atayu la reciella, 
Que de blincar non se cansa, 
Y pel camín rial los vieyos
Pos les canes piden calma. 
Ye de la Virxen del Carmen 
La fiesta, y en 'a quintana 
Hay romería... ¡qué gusto ! 
Sin faltar tambor y gaita. 
La mocedá del conceyu 
So ropa lluz hoy más maja, 
Y hay camisa, que la nieve 
Envidiáse po lo blanca. 
Non hay sin ramu montera, 
Nin sin corales garganta, 
Nin dengue sin terciopelu, 
Nin calzón sin botonada. 
Cada neña, po lo chusca 
Y les faiciones de cara, 
Golviés' tochu al mesmo Xuno 
Si en tientes quixés' miralla. 
En ringla se ven cien goxes 
Co la fruta más preciada, 
Y palombines de dulce 
De les d' á tres por pataca. 
Rosquíes y casadielles 
Hay á rabiar, y non falta 
La tableta tan sabrosa 
De güevu, zúcare y pástia. 
Nueces, ablanes y prunos 
De los que arrinquen güeyada, 
Al tarazar el pelleyu, 
Vénse allí con abondancia. 
En paxos, sobre felechos 
De verde festón, que plasma, 
Por ser llabor de natura 
Sin filu, seda, nin trama, 
A semeyu de castiellu 
Que na llomba se llevanta, 
Guindes se ven garrafales 
Y la cereza llaviana, 
Que refresca el cañaveru 
Cuando al estómadu abaxa. 
¡ Y figos ! ¡ válgame 'l cielu ! 
Escurro que cuadró añada 
Pos hay peste, y, por un cuartu, 
El más famientu se farta,
Isti año ye puro almibare 
La fruta, si la ruciada, 
Que vierte al fuxir la noche 
Non la engúrria y arregalla. 
Enriba mesmo d' un sucu 
Y de laurel ente rama 
Que pinga d' unes esquirpies 
De dosel á semeyanza, 
Un tonel de rica sidra 
Fachendosu allí s' afaya, 
Que pa 'l secañu y lasede 
Ye melecina probada. 
¡ Sidra !... remediu devinu 
Qu' al mortal la vida allarga, 
Y troc' al primer sorbiatu 
La señalda 'n dolce calma.
III
Ya pe los aires los cuetes 
Restrallen, y de la gaita 
S' escucha alegre' el toquíu 
Y el redoblar de la caxa. 
La xente sal de la iglesia 
Formando corros na campa, 
Y al son d' una zanfonía 
Lixeru baile s' entama. 
Como ye mayor el gozu 
De lo que resist' el alma, 
Un ijuju, á cada güelta 
Lláncia el mozu pa calmalla 
Polvorientos y sudosos
Corcóbien ena mudancia, 
Y anqu' el astru enciende yesca 
Nengún de bailar se cansa. 
Pero, amigu, cansó el ciegu... 
Y cad' un con so rapaza, 
Enxaretando refranes 
Que falen lo qu' utru calla, 
Del sol fuxendo los rayos 
Qu' un tapin amagostara,
Debaxo del roble añosu 
Cobíxase la ñerada. 
Solo Lín de Blas, el Tiesu, 
Triste y doliósu s' afaya ! 
Busca y non topa la neña 
Qu' adora con vida y alma, 
¿Cómo non ? si más melguera, 
Atropadina y galana, 
Non trió moza isti suelu 
Que de fermoses tien fama ? 
¡ Ay ! cuantu tiempu sospira 
Por la que d' amor s' abrasa, 
En la que piensa de día, 
Co la que de noche suaña. 
El, com' un fusu derechu, 
Con más fuelgu, fuerza y alma 
Que cuantos llimen costielles 
Y dan berrides na danza, 
Non pieslla güeyu, sospira, 
Y foz, garabatu y pala, 
Como los demás preséos, 
Dexa na mayor folgancía. 
U quiera mira, la imaxen 
Vé de so prenda adorada, 
Y atapéz llorando penes 
Cual triste lu atopa 'l alba. 
Y tien razón en querélla; 
Pos non s' escuende una xana 
En 'a fonte marmurante, 
Nin tan nidia, nin tan blanca. 
Voi facevos so retratu 
Pa que podiáis estremalla, 
Si entremecía ente cientu 
Esta xoya s' afayára. 
Candela lleva por nome; 
Ye cantando una calándria, 
Y, al ríse, el coral s' estrema 
Que perles muy riques guarda. 
¿Viésteis, dacuando, 'n altura, 
El rebulliciu que s' arma 
Xugando á les cuatro esquines 
Les estrelles sin parada ? 
¿Non les viésteis dar calones,
Rellumando con más ánsia, 
Y trocar miles de sitiu 
Primero qu' un gallu canta ? 
Pos escurro, qu' una noche, 
Que f6 mayor la bullanga, 
Dos, á la tierra baxaron 
Cuando nació la sultana 
Y entrambes regocixáes, 
Tal portentu al ver y gracia, 
Dixeron... < cielu por cielu, 
Quedémonos en so cara.» 
Y en sos güeyos desd' entoncies 
Les fuxitíves, morada 
Alcontraron, Iluz vertiendo 
Como 'l llucerín del alba. 
Cuando suelta la guedeya, 
Si aporta 'l sol allumalla, 
Madexes d' oro bruñíes 
Ródien-i pechu y espalda. 
Frente pura, nariz fina; 
Un pocíquín ena barba, 
Una cereza por boca 
Y de nieve la garganta. 
Airosa, xentil, derecha, 
Lixera, chusca, espigada, 
Dos patinos com' arándonos; 
Y un andar sin triar nada. 
Retratu fiel, facer quixé... 
Pero emborroné la estampa, 
Pos ye¨l pintor tan paletu 
Como ella graciosa y guapa. 
¿Qué muncho, qu' el probe mozu 
De la noche á la mañana 
Un llabor fáiga, que preste, 
Y non pigace migaya ? 
¿ Mas qué-i asocede agora ? 
¿ Por qué los bardiales salta, 
Y non lu torna portiella 
Y un alegre íjujú lláncia ? 
Pos ye, porqu' el so tesoru, 
La so xoya idolotrada, 
Por quien vive, por quien pena, 
Más que nunca, chusca y maja,
Añándose melguerina, 
Com' azucena na planta, 
Ya vé colar pe la ería 
De la Campera cercana. 
Siente reblincái nel pechu 
El corazón al miralla; 
Y en dos gálamos, qu' el galgu, 
Que cuerre liebre, envidiára, 
Afayós' en so presencia, 
Pero l' probitín tremblaba, 
Y, gasayosu y homilde, 
Empapiellando, ansí i fala.
IV
-Si esa presona quixera 
D' isti carbayu á la vera, 
Les miós cuites escuchar, 
Tal d' ello me folgaría, 
Qu' escurro qu' el alma mía 
Trócara 'n gusto 'l penar.
Si como la más fermosa, 
Falatible y amorósa 
Quixo facét' el Siñor, 
Barrunto, mió rapacina, 
Me darás la melecina 
Que cura males d' amor.
Esta presona, qu' ufana 
Alegraba la quintana 
Co 'l uno y el utru son, 
Agora triste sospira 
Y 'n esa presona mira 
Lo qu' alampia el corazón.
¡ Oh, neña ! Dios Soberanu, 
Pa qu' isti pueblu asturianu 
Se plasmás' del so poder, 
Folgós' en féte tan bella, 
Que ya ví más d' una estrella 
Fuxir to hermosur' al ver,
Y si la lluna platiada,
De tos gracies enoxada, 
Más d´una vez s' esmució, 
Tan chusc' al véte y melguera, 
¿ Qué muncho que la mollera, 
Mirándote, pierda yo ?
Si cantes, ena espesura, 
Al oyer tanta dolzura, 
Empapiella el paxarín; 
Y á to presencia, celosa, 
Pinga del tallu la rosa 
Siendo reina del xardin.
E-nés files y esfoyáces, 
Con tortóriu les rapáces 
Te miren ¡ hay ! ¿ cómo non, 
Sabiendo que nel conceyu, 
Probe, ricu, mozu ó vieyu 
Todos tus esclavos son ?
Y ente trebeyos y bulla, 
Al repartir la garulla, 
Escuéyente lo meyor, 
Y al colar pe la caleya, 
Non falta quien á la oreya 
Quexes mermure d' amor.
¡ Ay ! bien sé que mió queréncia 
Pa esa presona en concencia 
Ye poco, pos probe soy;
¡ Oh ! si amor riqueza fora, 
Non l' habría más siñora, 
Queriéndome tú, desd' hoy.
D' un reinu cetru y corona 
Dar quixera á esa presona 
Si 'I dallo estuviés' en mí; 
¿ Pero un alma namorada, 
Non ye xoya tan preciada 
Com' una corona ? Sí.
El alma, de Dios fechura, 
Más estima, si está pura, 
Ante sos güeyos tendrá.
Ténlo, neña, 'na memoria, 
El alma esnala á la gloria 
Y el diamante queda acá.
Agora, rosa temprana, 
Más nidia y zaragozana 
Que cuantes crió 'l Siñor, 
Sé conmigo amorosina 
Dándome la melecina 
Que cura males d' amor.
Alma, vida, fuelgu, alientu, 
A tos pies dexo contentu, 
Esclavu soy... reina tú ! 
Dáme la fuxida calma, 
Y dí, si llanciará 'l alma 
Un sospíru ó un ijujú.
Calló 'l galán y la neña, 
Que con boca más pequeña 
Nunca pintor la suañó, 
Mirólu 'n tientes bondósa, 
Y, apenadina y dolióisa, 
D' aquisti modu i faló.
V
-Mira, Lín; miós pocos años 
Llacéries y desengaños 
Llogren escorrer de mí... 
Non m' esmuelguen los cuidáos, 
Y ente miós padres amáos 
Agasayada crecí.
Xures que t' arrobé 'l alma 
Y qu' el repósu y la calma 
De tí fuxó muncho-yá... 
Non, mialmina, Dios del cielu, 
Paz, alegría y consuelo 
En to pecho añerará.
De la vida en la mañana 
M' afeguro la quintana 
Paraíso,., cielu,.. sí;
Anque si fora preciso 
Diría qu' el paraíso 
Triste atopara en sin tí.
Anque la boca callaba, 
Tos cuites aldivinaba
Pos llengües los güeyos son, 
Qu' al miráme me cuntaben 
Les penes que s' allugaben
En to probe corazón.
Y viéndote atristayáu, 
Flacu, desmanganiyáu, 
Pe la mió casa rondar, 
¡ Cuantes veces les mexelles 
Enxugaba á escondidielles
Fartuquina de llorar !.
Non sé si Cupido, arteru, 
D' amor me fincó 'l obleru, 
De llacéries manancial...
Si ye amor, del pensamientu 
Non t' olvidar un momentu, 
¡ Ay de mi ! sofro isi mal.
Yo tamién, monte y ería 
Al mesmu esclucar del día
Semeyando al paxarín,
Alegré con mios canciones,.. 
Y hoy, si canto, tristes sones 
Arrinco del alma, Lín.
To nome, na noch' escura 
M' afeguro que mermura 
El soplu suave al colar... 
¿Qué yé 'sto ? ¿por qué sospiro 
Y si cerquina te miro 
Prúyeme rir y llorar ?
Si aporta qu' utra rapaza 
D' enquillotráte pon traza
Y tú te dexes querer, 
El corazón apenadu, 
Llate triste, aforfugadu,
Y entós quixera morrer.
Isti mal, esta Ilacéria, 
Que tanto abluca y alteria 
Como tueye de dolor, 
Con tristeces y alegríes, 
Qu' á l' alma cuelen mecíes, 
¿ Qué nome tien, Lín ?
-¡ Amor ¡
Amor, sí; reina querida; 
Amor que con alma y vida 
Nel altar te xuraré, 
Y siempre de mi, á la vera, 
Serás mi fiel compañera 
Y en tos güeyos me veré.
Serás mió dicha y consuelo, 
Enfótu, tesoru y cielu 
Y verás, mediante Dios, 
Cómo, ente paz y alegría, 
Un ¿ juasús ? non dura 'l día 
Que vimos riscar los dos.
¿Quiérote y quiesme ? Corriente... .
Muy Iluego sabrá la xente 
Que Lín, de Candela yé; 
Pos mañana mesmo, céo,
A' to pá, nostru deseo 
De casamos, cuntaré.
Trabayador, nuevu y sanu, 
Non falta 'n mió casa granu 
Y 'n á cubil un gochín; 
Y anque más probe que ricu, 
Pa qu' untes bien el focieu 
Non te faltará tocín.
La mazana coyerémos 
Y dulce sidra farémos 
Que será gloria beber,
Xuntiquinos, nel escañu, 
Cabo 'l fuegu, si 'I secañu 
Nos la fái apetecer.
Y agora, ten de mió mano 
Isti ramiquín, qu' ufano 
Ena montera llucí; 
Siempre-vives, que barrunten 
Que dos almes hoy se xunten 
Con amor eternu... sí.
Non lu pongas, sin besallu, 
Nel dengue, qu' afalagallu 
Como testigu meréz, 
Y sean nostros amores 
Tan firmes como eses flores 
Que non merma la veyéz.
¡ Ay ! benditu sea isti día, 
La Virxen, la romería 
Del Cármen y so función !,.. 
Nunca t' olvides, mió cielu 
Qu' en ella, con grande anhelu 
T' entregué mió corazón.
IV
Ya tapeció,.. ya la lluna 
Úmbia sos rayos de plata, 
Y solitariu 'stá 'l valle 
Triste y desierta la Campa. 
Lo qu' ha pocu, formigueru
Fó de xente que danzaba 
Y al son de la Madalena 
Non dexó de tapín traza, 
Un campusantu asemeya 
Qu' el corazón atristaya, 
Con el ¡ hay ! que finx' el soplu 
Al colar de ram' en rama. 
Sólo á lo lexos... muy... lexos,..
Revoltiada la montaña
Dalgún ijujú s' escucha
Y el gargolar de la gaita.
Los romeros fartuquinos
De gociar, cuerren pa casa
Qu' el llabor del aldeanu
Escomienza con el alba.
Solamente una parexa
Non tien prisa, nin se farta
De decíse mil tenreces
Qu' amor por sos llengües fala. 
Mas como todo na vida 
Bono y malo al postre acaba, 
Finó 'l camln y alcontróse 
Nel ñeru de la rapaza. 
Y allí, mirándos' en tientes, 
Los brazos fechos Ilazada, 
Co los güeyos llagrimosos,
Tocando cara con cara,.
Tan baxino, qu' un sospiru, 
Po lo séle, asemeyaba,
DÍxoí Lín, ent' empapiellos, 
Y saborgando una Ilágrima: 
-¿ Xures queréme ?
-Lo xuro. 
-¿ Serásme fiel ?
-¡ Soy cristiana !
-Bien faláo, to rimpuesta 
Ye de vertú preba clara, 
-Adiós... non m' olvides, reina,
-To imáxen va 'n mió Ilancada,  
-Fala con mió pá. 
-Farélo.
-Dúrmi bien.
-Adiós, mi alma. 
Un mes non percolaría 
Cuando alegre, na quintana, 
«Vivan los novios >, la xente, 
A voz en gritu glayaba.
Diba de Lín á la vera 
Fachendosa Candelaria,
Y él, mirándos' en sos güeyos,
Pintadu 'l gozu en so cara,
D' entós pa cá, ye costume,
Ente galán y rapaza,
Concertar el matrimonio
D' aquél Santuariu na Campa.