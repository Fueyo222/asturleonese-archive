---
{"dg-publish":true,"permalink":"/4 - Siglo XIX/(1880) El banquete Mortuorio/","tags":["#Siglo_19","occidental","J.M._Florez","escrito","a1880",{"":null},"poema"]}
---


 Xa chiegan, 
 Antona, vechus 
 Pur el prau de la Vachina, 
 Ya sigui cuerren los diablus, 
 Traen floxa la barriga.- 
 Mialma nun sei si pa echus 
 Habirá abonda la cumida 
 Qu´anque nun son mas que dies 
 Sei que cuemen mas que trinta. - 
 En estu saltu Antona , 
 Pegando cada birrida , 
 Que un xalu que la escuitaba
Choraba á chagrima viva. 
*¡ Ay Bárbula de mia alma! 
¡Ay, Bárbula de mía vida! 
¡Qué mozu mi chevou Dious! 
D´un dulurcin de barriga!*....
Ya si lu chevara solu , 
Del mal el menus aínda; 
Peru chimpióume un gurrafu 
Que espanzóu pa dispidida - 
De una patada Farrucu, 
al dache la perlisía , 
Cuandu ch´esquitou el alma 
Dispués de aquecha cumida.* 
Cheganun n´estu lus mozus, 
Ya á poucu la cumpañía, 
Que entre muyeres ya viechus 
Lu menus venti sirían.- 
Asentánunse á la mesa 
Cun toda la curtisía; 
Estoncinaban de afeitu 
¡Bona dentame tinian! - 
Arrimeten á la xanta, 
Ya sin afloxar la trincha 
Deixan á Antona pur puertas 
Pa lus días de su vida. - 
¡Brinduche! dixu el Reciu A Bárbula la Pantiga , 
Ya bebéuse dous cuartichus 
De la primera imbestida. 
Agarrou Bárbula el xarru, 
Cuidando daque tenría, 
Ya al tupai el fondu secu,
Hóubueche á romper la crisma; 
Que antes la galantiára, 
Rigalánduche sardinas, 
Ya dispues torcéulu el diablu, 
Ya casóuse con Francisca. - 
Embilórtanse los dous; 
Peru tercianun axina 
Antes que se esnandraxasen , 
Qu´echa ye moza de xixa . 
Saltou nastoncias el Riescu, 
Ya afloxánduse la trincha ,
Pues nun cabe nus calzones, 
Diz que ches falou asina: -
*Morreu bien fartu Farrucu;
¿Qué che faltou n´aquel dia*! 
Cumu Farrucu morreu, 
Cualquier vaqueiru murría.... 
*Cuatru horas fai que cumemus, 
La nueite si vien incima... 
Pa escanciar pur el camin 
Trai, Pachu, aquella cabrita- * 
Pesca , Xuan, un chacuncin; 
You chievu esta fugacina. - 
Pur si quiciaes el estógamu 
Se afloxa cun la currida; * 
Que una chegua inda falta 
Pa chegar á la Vachina; 
Ya del cuerpu que nun cueme , 
Antona, el alma che ésquita...
*Naide se chimpie el fucicu 
Pa que en la Braña nus digan 
Que antruxamos bien: pardious, 
¡Fartéistenus bien mia ficha!... * 
De güey nun anu nun xuntes 
Pa fer outra muntiría , 
Que si cum esta Farrucu 
Nun riblincara achí arriba, 
*Enfórqueme el diablu Antona,
Si en el cielu hay xusticias- 
Ya cum estu, adious, mia nena,- 
Cacha , num berres, mia ficha*