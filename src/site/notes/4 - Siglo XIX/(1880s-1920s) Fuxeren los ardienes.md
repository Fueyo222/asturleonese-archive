---
{"dg-publish":true,"permalink":"/4 - Siglo XIX/(1880s-1920s) Fuxeren los ardienes/","tags":["#Siglo_20","central","Pepín_de_Pría","escrito","Gijón","poema"]}
---

[link](https://asturies.com/cavedaynava/fuxerenlosardientes.txt)

Fuxeren los ardientes
calores del veranu,
del álamu les fueyes
están marielles ya,
les mayances tán llimpies
y recoyíu´l granu
y la fruta del tiempu
pa recoyer está.
De la pomposa viña
guardaos entre fueyes
hinchaos los recimos
empiecen coloriar:
les uves de les negres
colorien en vermeyes,
les blanques ya escomiencen
también a rellumbar.
S´acerquen les coyides:
de todos los llagares
ya dicen los péritos
que ya tán en sazón.
Prepárense los cuébanos,
llímpiense los llagares
y axústense los mozos
que lleguen en montón.
Qu´al suelu castillanu
pa la vendimia y siega
en bandaes tremendes,
buscando un bon xornal,
d´Asturies y Galicia
la flor de mozos llega
dexando sos montañes,
sos huertos de frutal.
El ruidu y movimientu,
la xente folastera
se allarga per doquier;
y en tantu que los díes
que so trabayu espera
rebúscalos de afanes
en hores de placer.
¡ Que tiempu más alegre !
non hebo hora más grata
al corazón sencillu del
francu llabrador:
ni oyeren siñorones
tan tienra serenata
como´l lexanu acentu
del bon vendimiador.