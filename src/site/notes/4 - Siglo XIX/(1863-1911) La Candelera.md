---
{"dg-publish":true,"permalink":"/4 - Siglo XIX/(1863-1911) La Candelera/","tags":["#Siglo_19","oriental","Amable_González_Abín","escrito","Llanes","poema"]}
---

[link](https://asturies.com/cavedaynava/lacandelera.txt) [link](https://wikisource.org/wiki/La_Candelera)

Onde vas tan apurau,  
Juaco, que avientas las piedras,  
Y paez que ti dieren jueu  
Y el diañu mesmu te lleva !  
-Vo pa la gran romería,  
La nombrada Candelera  
Que se celebra mañana  
En esi xardí i de Nueva,  
Y e de las fiestas meyores  
Que hay en muchísimas leguas;  
Fiesta que á veces alvierte  
Que ya va´l inviernu juera,  
Cantando los paxarinos  
Y floreciendo las huertas.  
Allí va xente de Llanes  
Y xente de Rivisella,  
Y en basna los de San Xurde  
Con Llamigu y Reínsena;  
Unos á pata y andando,  
Otros en patas ayenas;  
Coches que llevan caballos  
Y coches que no los llevan,  
Y son esos atomóviles  
Que diz mió futura suegra,  
Que un Diablín tienen per dientro  
Pa dayos güelta á las ruedas.  
Pero, ven, y cuntareti  
Que e llarga la hestoria esta.  
Ven, jallaremos castañas,  
Güena sidre y güena mesa,  
¿Que hebo muy poca mazana?  
Si, no argayaren con ella  
Los mazanales, tampocu  
Pa estruyanos la collecha  
Tuvieren que puxar munchu  
Los llagares, pero, arrea,  
De alguna parte saldrá,  
Non pases por ello pena.  
Oirás la misa, cantada,  
Con música gayaspera,  
Los cuetes, bombas y tiros  
Y barrenos que atroneyan,  
Y verás la prucisión  
Tou alredior de l' iglesia.  
Dempués de alegre comida  
Que el arroz con lleche cierra,  
Vien la junción de la tardi,  
De curiosos lances llena.  
En un llau vienden pumares,  
Guiyadas en otru mercan,  
Y las naranxas del valle  
Golorosas y mariellas,  
Que paez que el oru colleren  
De los cielos y la tierra.  
Al mesmu tiempu que en baille  
La mocedá se solmena,  
Y algunos formando corru  
Muy tiernamente corteyan,  
Corre en otros llaos la sidre  
Y desátanse las lluengas  
Allí me verás á mí  
Parllar más que reñovera,  
Espetando más mentiras  
Que pelos tien mió cabeza.  
Al í sabrás los ajustes  
Que jacen pa las teyeras,  
De palabra, y remoyáos  
Por quedar la boca seca,  
¿Qué si la cumplen asina?  
Tamién el aire la lleva.  
Y mócanla más de cuatro,  
Sin esclupu ni vergüenza.  
¿ Si habrá guantadas y palos ?  
Non digo que non los heba,  
Pes anque vamos pa 'lante  
Y están los guardias alerta,  
Hay llampriazos que se pierden  
Y llampriazos que se alcuentran.  
-Ya no me extraña que corras  
Que paez qua el diañu te lleva,  
Pes cualquiera que te escuche  
Vola pa la Candelera.  
Jacistimi entrar en ganas,  
Engaitéstime de veras;  
Aguarda un pocu, rapaz,  
Que vamos xuntos pa Nueva .  
A echar una cana al aire  
En tan divirtida fiesta.