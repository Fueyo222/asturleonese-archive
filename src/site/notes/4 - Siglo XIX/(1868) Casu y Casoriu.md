---
{"dg-publish":true,"permalink":"/4 - Siglo XIX/(1868) Casu y Casoriu/","tags":["#Siglo_19","central","Fabricio","escrito","Gijón","cuento"]}
---

[link](https://maspueblosdeasturias.blogspot.com/2013/10/el-nenu-enfermu-antigua-poesia-asturiana.html)

Al golver de la fontica metanes la saltaera, encarióse Nisiquina  con Sabín de la Botexa, Vizconde del Rebollal, anque pel mote lu ofienda. Estaba ellí pensatible y finxau com´una pértega,  y, empobinándose allí co la ferrá n´a cabeza allegábase  la xana, sonsañando una cuarteta. ¿Qué seluques ahí, magüetu ? dixo ente oscura y  melguera. Preguntes ocioses, Nisa, arrespondió  el probe llueta. Si en cencia  yes más qu´el cura ¿pa qué mé´ntrugues artera? ¿A quién atisbara yo, que non chocáramos, neña? ¡Y más yo y tigo, palomba, palombina  mensaxera  del maravallu que siento magar t´afayo rinsueña!  Tú yes la flor más lliviana  que s´atropa  n´a campera y tos rises candialines allorien al que te vega  po l´amor de ser tos llabios  más dulces que la cereza, y yes orisca y mansuca, e  non sé como yes, neña; pero ¡ay! esi palmiquín y esa roxina guedeya  y esa cara tan esñidia , más nidia que la mantega, ababórienme les mientes y pónenme  l´alma en pena porque de tou el fembrío ganes pa min la palmeta. Por eso to que decite, alaxina pinturera, malgarita de mios suaños, regalu de mió querencia que siento ´l pechu por ti  com´una cotolla, encesa, que vo cuidate los pasos,  que me taraza la llerza, y que casara por Pascua si esa presona quixera  y a esa presona  gustase la facienda  que esta lleva y si esta presona agrada a la que tién en presencia, que po´l día la acocara y suaña dimpués con ella. Fala, fala sin sostancia, platica abondo, Botexa que si non sé los tos suaños como si nada sopiera, bien se algama condenau , que fosti un añu a la escuela a deprender picardíes  pe la Gramática prieta y te proye ´n trabucame pa que arresponder non sepia. Dime, Sabín ¿con qué suañes?  ¡Non me tientes la pacencia ! - Suaño con unes cosines  ¡Recorcio ! si lo dixera; pero atendi, Nisiquina, non me tires de la llengua  porque ´scurro vas fuxir, con oillo,  a la carrera. Pos engázalo , pecau, que non la barrunto fresca, y anda con Dios, xirigatu. ¡ El degorriu de babieca! No te´nfurruñes  , Nisina,  aúyelo  sin más treta. Suañé que yeres gallina  y yo pitón . ¡Ay, qué fiesta!  y oyéte cacarexar , respongóseme la cresta y con el ala caída entamé a facer la rueda  y arremetí´scontra tí; yo non sé lo que fixera  pero al dir piegar un blincu  fixiste una furtadiella  y yo caí de ñarices de la ´ndiablada tixera, mancorniándome d´afechu y estrapallando  una dea; anque del casu lo pior fo que dí un sustu  a mió güela.  A los tres meses dimpués  del pasu la saltaera , camín de Pola de Sieru espatarrau va Botexa so l´espinazu un pollín  con más sucos que la Güestia, desencolau y esprimíu  com´una  sardina arenca, pos nin fué solmena ´l rau, nin ye a llevantar oreya y como ta mancorniadu en ca rebalgu que echa  fai un saludu  a la xente qu´afaya  n´a carretera. Tamién va l´amu mohín , mazcando  un cachu pamesta  con un bolsau de cirgüeyos pa criar daqué de juerza, pos va a arreglar papeles  pa casase co la neña.  Cabo al  llugar de Lliceñes hay cántiga  y pandereta, cuetes, gaita y tamboril porque casó con Botexa la gayaspera Nisina . Ya baxaron de la Ilesia  a llamber el chocolate  los novios y parentela. Diba Sabín  en ´a capa  enrollau fasta la oreya; aunque de Xunio postreru fai un sol qu´un  güe atuesta, y estrenó Nisa zapatos con un xugón de bayeta. Extendió ´l mozu la capa so la cama de la neña , y entramos se rispingaron  quiciaes  co la mesma idea. Fo de padrín  Celestón , un siñor de la Carrera qu´anda muncho en votaciones co los de la mano negra, y de testigos Celín, Perfecto de la Piniella , Valentín el de la Hazaña y José el de la Maestra, dando  fe po´l siñor Xuez con muchu posu  y majencia  Don Dorino, el llagareru, que pisa en ca la Iabela. Yantóse ¡ que fo yantar! una pata de tenrera una boroña  por barba,  un quésu  de arroba y media, cuayada semá d´azúquere, un barril de sidre  aneya, al pie un galipu  d´ablanes  y arroz con lleche y canela. Al tute xugóse  abondo  y dalgún  de la tixera colgó arteru un campanorio pa que se asustás la neña cuando al soplar el candil se volviés  pa la pareda. Ansí casó perdichosu con Nisiquina, Botexa, mas pa que ñunca s´algame dicha, sin llárimes, cierta: mató aquel día la pollín  una condenada aviespa