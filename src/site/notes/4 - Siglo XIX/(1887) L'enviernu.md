---
{"dg-publish":true,"permalink":"/4 - Siglo XIX/(1887) L'enviernu/","tags":["#Siglo_19","a1887","occidental","Higinio_del_Campo_y_Cañaverales","escrito","Cudillero","poema"]}
---

[link](https://asturies.com/cavedaynava/lenviernu.txt)

   ¡Ijujú, viva l’enviernu!
Cuerra’l vrano noramala
Vaya cun sos bonos díes
E sos nueches estrelladas;
Que yo prefieru aquel tiempu
Cun sos xelos, cun sos aguas,
Llargas nueches, curtios díes
Cargados de borrinada:
Ya también quieru la nieve
Per les lloses y montañas,
Ya per árboles y teyes
Colgantes d’agua xelada
Y a veces entre’l tempazu
Oír cómo ruxe l’agua,
y soplame les manines
Si me pesca l’alborada
Per les tierres y caleyes
Viniendu de la esfoyaza.
¿Hai mior tiempu qu’aquel
En que la barriga canta,
Ya fartu cuerre unu’l mundu
Cortejandu las rapazas?
Pus pa eso ¡viva l’enviernu!
Y el que diga non, que salga.