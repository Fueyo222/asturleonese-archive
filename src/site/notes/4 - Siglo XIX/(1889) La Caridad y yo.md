---
{"dg-publish":true,"permalink":"/4 - Siglo XIX/(1889) La Caridad y yo/","tags":["#Siglo_19","central","a1889","Perfecto_Fernández_Usatorre","escrito","Oviedo","poema"]}
---

[link](https://asturies.com/cavedaynava/lacaridadyyo.txt)

En medio de mió sueñu
Vila, preciosa,
De les devinidades
La más fermosa.
Ella, bendita,
De les miós bendiciones
Non nesecita.
Con mantilla y refaxu
 De los colores
 Que adornen la praera
 Guapines flores,
 Presentóse á decime
 Con mucha gracia:
 -¿ Qué ye lo que tú tienes ?
 Di ¿ qué te pasa ?
 -Que ya cantar non puedo
 Como calandra
 Que 'n bosques y praderes
 Allegre canta;
 Como xilgueru
 Faré la despedida
 Triste y enfermu.
Si miós güeyos repares
Y ves poceres,
Ye porque los probinos
Lloren miseries,
Miseries propies...
Naide tuvo la culpa,
Mies son toes.
Duelm' el renaz agora
De tal manera
Que miós güeyos probinos
Miren á tierra
Más que pal cielu,
A donde los miós padres
Juénon fai tiempu.
-Pos mira, lín, non temas;
Yo soy siñora
Y vivo en ñobles pechos
Con mucha honra.
Sé que t' embarques:
Buscaremos cebera...
SaIú y bon viaxe.
Non te apures, mió probe,
Nunca te apures,
Anque subir me veas
Fasta les ñubes.
La Madalena
Después de llorar tantu
Cantó sos penas.