---
{"dg-publish":true,"permalink":"/4 - Siglo XIX/(1845-1895) Charada 2/","tags":["#Siglo_19","central","Teodoro_Cuesta","escrito","Mieres","poema"]}
---

[link](https://asturies.com/cavedaynava/charada2.txt)

Tercera y cuarta en Abuli 
asomau á la ventana 
atisba con tou cudiau 
al probe primera y cuarta.
 Isti sentáu curiosín 
sin falar una palabra 
non quita güeyu á un lladrón 
que llamen segunda y cuarta.
Tampocu isti yera fatu, 
porque non sal de só casa 
anque i den llonganiza, 
ó quesu, ó tocín, ó grasa.
El degorriu que non para 
nin siquiera una migaya 
quixo quitái al  manguan 
el gusto de que gusmiara.
Asi fó; salio una vieya: 
yera 'l ama de la casa, 
y topando al probitin 
q' al lladronzucu atisbaba 
desféxoi la rabadiella 
con tercia y segunda llarga.
Salió 'ntoncies el lladrón 
que 'scapase non cuntaba
y ensiñando so presona
se pasió pe la corráa.
Entoncies busco so tóo
el que ´staba ´na ventana
y tirándoilu l´ manguan
mas que con tinu, con rabia,
en vez de pegái al utru
dioi a la vieya na´espalda.
Clavóilu de tal manera
que la sangre i arrollaba
per el pelleyu  arrugau
como pel regueru ´l agua.
                                                                                                                                                                       T.Cuesta