---
{"dg-publish":true,"permalink":"/4 - Siglo XIX/(1891) Últimos momentos de Jovellanos/","tags":["#Siglo_19","central","a1891","Bernardo_Acevedo_y_Huelves","escrito","Gijón","poema"]}
---

[link](https://asturies.com/cavedaynava/ultimosmomentos.txt)
[link](http://bdh-rd.bne.es/viewer.vm?id=0000205748&page=1)

Tufo, el perrín, llanxía,
inquieto, ansios, como si acertáse
qu'era el mal quien vencia,
ó vahos de morte 'l probe respirase!

Corrió la voz, les males
nueves dan güelt' al mundo nun momento,
cual si tovieran ales
ó própios alcontrasen en el viento.

Y en Navia, como'n Vega,
saben qu'el probe sufre atroz maltíriu,
y saben que s'afuega,
y saben que desbárria nel deliriu.

Tocó'n Santa Marina
la campana... ¡Dios vien! El mal apura,
non tópen melecina
y llévai l'unción al siñor cura

LEMA: 
¿ CANTÓ LA CORUXA ?... SIÑAL DE MORTE

I
Pa ser un' aldeína 
ye un Llóndres casi 'l portiquín de Vega, 
como 'n Iléngua devina 
dixo el gran Campoamor; (I) y una maniega
de rosquíes y ablanes, 
y utra de ñisos, y de figos ciento, 
diera yo, si les xanes 
me lleváran á Vega nun momento.
¡ Qué bien m' afayaría, 
recostáu nel campo d' Atalaya, 
viendo, día tras día, 
arrellumar les cásqueras 'na playa
Arriba 'l cielu puru, 
abaxu, mar de tempestá y horrores, 
d' un lláu, pinar escuru, 
de l' utru, cases blanques entre flores...
Vega, que ñacer viera 
al sábiu y arrogante Marcenado, (2) 
por más que ya 'scaeciera 
como siempre 'scaéz tóo lo pasado;
Vega, que tién memoria 
de Perez Villamil, (3) so fíu, que cuando 
d' il fala, diz l' hestoria: 
< ¡ fo meyor español qu' el Rey-Fernando ! >
Vega, que ye l' aldea
qu' oyó nel mundo la primer dolora, (4)
porqu' allí Dorotea
conoció,  pequeñín,  al que la llora;
Vega, siempre nombrada
entre tóos los llugares asturianos,
dende la malfadada
morte del gran menistru Xovellanos !….
Apar' aquí, y medita:
morte dixe, y non tal: muerre' aquel home
que tién alma precita,
ó fó un Don Náide que la tierra cóme;
mas el que ye pergüenu
y de céncia y vertú trái cometiva,
Dios lu acoye 'n so senu,
y el mundu álzai i 'estáutes pa que viva !
 II
Fó un maltíriu la vida 
d' esti gran xixonés: duru trabayu,
pe la patria querida,
fasta 'sprimir el célebro y el cuayu.
Cuando maestru, enseña; 
cuando xuez, dános reuta la xosticia, 
firme com' una peña, 
sin pasión qu' lu torcia, nin cobícia;
cuando poeta, canta 
al bien y á la vertú: si 'l vicio topa, 
fieru, la voz llevanta 
y frañe, cual batán que frañe 'stopa;
Menistru, da la paga, 
que non tien más, pa la Riál Facienda !...
¿ U 'stá quien hoy lo faga ?
¿ U quien hoy no 'mpapiella de fachenda ?
El rey, y los llambiones 
de la vera, tratárunlu á lo perru, 
pagando 'stas aiciones 
de céncia y llealtá con el destierru.
Extrañáu dos veces 
pe la traición y pe la 'nvidia fuera,
saborgando tristeces
el qu' amor y rispeto mereciera....
Fasta xugó 'l venenu (5)  
nista intriga de mal y de rincores,
que siempre sufre el güeno 
nel mundo, y tienen suerte los piores !
Soldáos y aguaciles 
atrápenlu 'n Xixón, y, en sin procesu, 
como á Dios los xentiles, 
arránquenlu de casa y sale presu !
Y llévenlu, y camina... 
non sabe si al destíerru si á la forca, 
fasta q' el viaxe fina
núna cárcel-convento de Mallorca.
¡Probitínl Bon calváriu 
va pasar nesa triste fortaleza !…..
pero aquel presidáriu
espera, estudia, sufre, calla y reza. (6)
Y mientre sufre llora 
fasta quedáse ciegu col disgusto, 
que ya non hay agora 
quien salg' al tanto de lo bono y xusto.
Siete años llevó ansina, 
que siete siglos de maltiriu fueron; 
y en hora bien mezquina 
la santa llibertá i-degolvieron.
Era l' hora ´n qu' España, 
esfamiá, sin arrimo y per sorpresa, 
cayó baxo la saña 
y les garres del áliga francesa. (y)
Hora, llibertá triste, 
que diz al vieyu lo que más lu abate: 
« De pena non morriste...? 
¡ Que la vergüenza, entóncenes, te mate » !
III
Ansiosu ya de calma, 
güelve 'l sabio á Xixón, porqu' al bon fíu 
siempre refresca 'l alma 
el llar paternu, anque se tope fríu.
¡ So casa !... Al véla, llora ! 
De remembranzas d' utra edá pasada 
tienla llena, anqu' agora 
l' alcuentre probe, triste y desolada !
Nélla renaz el vieyu 
y llora d' allegría, filu á filu. 
Pa cuando cierre 'l güeyu 
tien ya un rincón onde morrer tranquilu !
Mas qué poquiñín dura 
la dicha nesti mundo ! A los tres meses, 
fierus, como gafura 
doliente, á Xixón güelven los franceses.
Y con ellis la muerte, 
la deshonra, les llágrimes, la fame... 
que ya 'l áliga fuerte, 
más qu´ áliga imperial, ye cuervo infame.
Peliar... llocura fora; 
morrer, si á rixu vamos, morrería; 
pero matas' agora, 
que sufre la nación, fos cobardía !
Fuxir é bon conseyu: 
nel puerto 'spera el bergantín Volante, 
y embarca 'l probe vieyu 
y el barco va con Dios... y ¡ Dios delante !
Pero ¡ recóime ! nunca 
xera como 'sta vióse, que encrespáo 
el mar, brama, retrunca, 
y quier comes' el barco y el barcáo !
Va d´ abismo 'n abismo, 
sin rumbo 'l bergantín, y non paece 
sinón qu' hasta el mar mismo 
al grande Napolión quier y obedece !
Como de Dios no estaba, 
que náide muerr' fasta que l' hora llega, 
el bergantín acaba 
por arribar al portiquín de Vega.
Caer nel mar, ye caída 
de morte y soledá, -¡ Virxen clemente ! 
que s' acabe mió vida 
ú top' un canto pa posar la frente ! -
IV
D. Gaspar, como digo, 
pintó en Vega, llorando d' allegría, 
y allí topó un amigo 
francu y lleal, como él lo merecía.
Yera D. Antón Trelles, 
Siñor de ca de la Roxil, fincau 
con pueblos y cuadrielles, 
y noble prencipal del Prencipau.
Y si llocu paéce 
de gozu D. Gaspar, non m' oya 'l diañu 
si Trelles n' alloquece, 
viendo á aquel en so casa y en sin dañu.
Ansí, por escondido 
camín, al triste so consuelo i-llega; 
que ye refrán sabido 
qu' anqu' apierte bien Dios, non nus afuega.
V
Pero el cuerpu ye planta 
que ñaz, y crez, y espiga, y seca y muerre; 
y la morte, qu' espanta, 
tién pies y áles, y 'snala si non cuerre.
La morte ye 'I misterio ! 
¿U' stá? ¿Quién ye?... Va callandín, y fiere 
y... hála pal ceminterio !... 
Y á ferir más... á aquel que non la 'spere !...
¡ O llabor maldecida, 
-si matar ye llabor !-Diz qu' é una renta 
que, por gociar la vida 
paga 'l home, pos ñaz con esa cuenta...
Mas ¿ quién de góciar fala, 
si hay quién ñaz pa sofrir la vida 'ntera, 
y paga so alcabala 
como si la tristez non conociera !
¡ Misterio ! El caso é caso
que da bien que pensar !... Vivo sofriendo,
tropiezo á cada paso….
y la morte paéz qu' está durmiendo;
pero so ricu y fuerte 
amanso á los soberbios... con cebera, 
y á lo meyor, la muerte
vien mandáme que vaya á la güesera !
Y hay que dir sin rescate,
y aterrecer á dir fora llocura !...
Cuando á ún la pena abate
ye un atayo de paz la sepoltura !
Y si pa la tristeza 
vive, como viviera Xovellanos, 
¡ mialma ! el descanso empieza 
cuando la morte pon sobr' él las manos.
¡ La morte ! Bien cerquina 
tienla el güen Don Gaspar, que nel costáu 
siente como una 'spina 
que i-tién tóo el pecho atarazáu.
 Paéz qu' é una culiébre 
que se i-enrosc' al corazón, subiendo, 
con llapáes de fiebre, 
y va la lluz del alma 'scureciendo.
En ca Trelles, rodiaron 
l' amistá y el dolor so cama triste; 
y el batallar miraron 
del mal que fier' y el vieyu que resiste.
Tufo, (8) el perrín, llanxía, 
inquieto, ansioso, como si acertáse 
qu' era el mal quien vencía, 
ó vahos de morte 'I probe respirase !
Corrió la voz, les males 
nueves dan güelt' al mundo nun momento, 
cual si tovieran ales 
ó própios alcontrasen en el viento.
Y en Navia, como 'n Vega, 
saben qu' el probe sufre atroz maltíriu, 
y saben que s' afüega, 
y saben que desbárria nel delíriu.
Tocó 'n Santa Marina (9) 
la campana... ¡ Dios vien ! El mal apura, 
non tópen melecina 
y llévai I'unción el siñor cura.
El pueblo alluma y reza, 
y atristayáu, en tientes arrepara 
les sombres de tristeza, 
que ñublen ya del gran Xovín la cara.
-Non tién ígua; -una bruxa 
de vieya, dixo:-Don Gaspar ye muertu, 
que cantó la coruxa 
nel pinar... y ví Iluces en el güertu !-
Y el iIlustre doliente 
viendo que ya llegó su postrer día, 
baxó un poquín la frente, 
rindióse y espiró, en sin angonía !!!
  VI
So nome fo á l' hestoría: 
so alma nel ciel' un anxel acaricia, 
que Dios prémia na gloria 
al que muncho padez pe la xosticia !!!