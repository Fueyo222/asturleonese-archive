---
{"dg-publish":true,"permalink":"/4 - Siglo XIX/(1887) Bien casada/","tags":["#Siglo_19","central","Benito_Canella_Meana","escrito","Sobrescobio","a1887","poema"]}
---

[link](https://asturies.com/cavedaynava/biencasada.txt)

La fía de Gorín el de Llantones, 
Según entiendo yo, ye de gran traza, 
Ye guapa como un sol, y a so filaza 
Acuén como al miel los abeyones.
 
  Comenencies de mozos ricachones
Mortifiquen mui poco a la rapaza, 
Y si con todos illos meti baza, 
En tocando a casar, –yos diz que nones.
 
   La madre cueye’l cielo coles manes 
Y ñon acierta lo que quier la fía 
Que dexa comenencies y galanes.
 
   A mio ver, la rapaza está en lo xusto, 
Pos dixo al señor cura l’utra día:
 —“El mozu to buscalu yo al mio gusto”.