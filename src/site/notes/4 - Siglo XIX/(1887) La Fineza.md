---
{"dg-publish":true,"permalink":"/4 - Siglo XIX/(1887) La Fineza/","tags":["#Siglo_19","central","Benito_Canella_Meana","escrito","Sobrescobio","a1887","poema"]}
---

[link](https://asturies.com/cavedaynava/lafineza.txt)

   Qué curra va pa Cangues la Roxina 
Lluciendo so donaire y so guapura: 
—“¡Ai de ti! Si te pica una gafura
O triyes pel camín dalguna espina.
 
   Ve despacín, non andes tan aína, 
Que yendo yo contigo vas segura 
Y al miráme yo al par de to figura 
Meto la xente toa en golosina.
 
   ¡Ai, Roxina del alma! si yo fuera
Pela noche a to puerta y te picara,
La Roxa que yo quiero ¿qué me diera?”
 
De bon querer miróme la mio xoya,
Y con llengua de azúcare bien clara, 
—“To date, dixo, la meyor panoya”.