---
{"dg-publish":true,"permalink":"/4 - Siglo XIX/(1870s) A Teodoro Cuesta/","tags":["#Siglo_19","central","Félix_Aramburu_y_Zuloaga","escrito","Oviedo","poema","carta"]}
---

[link](https://asturies.com/cavedaynava/soneto.txt)
  
SONETO

A TEODORO CUESTA

Non t' amurnies, Tiadoro, nin t' amosques 
Si tras d' afalagate por tos prendes 
Algamara á escurrir por qué te viendes 
Más caru qu' ha ponese el pan de rosques. 
Tú la llengua semeyes que n' os bosques 
Fala 'l páxaru pintu; tú arreciendes 
A tumillo 'n tos coples; tú sosprendes 
De mín y d' utros les maneres tosques; 
Tú sabes más qu' un llibru de veyures 
Y coses guapes; pero tanta cencia 
Tú muncho por cuntala non te mueles 
-Por qué ye, Tiadorín? Anque me xures 
Que ye por flin ó flan, sé yo en concencia 
Que yes un folganzán de siete sueles.