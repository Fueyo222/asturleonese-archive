---
{"dg-publish":true,"permalink":"/4 - Siglo XIX/(1887) La Paliza/","tags":["#Siglo_19","central","a1887","Xosé_Caveda","escrito","Villaviciosa","poema"]}
---

[link](https://asturies.com/cavedaynava/paliza.txt)

ROMACE.

 Co la choqueta terciada
 Y el civiellu llevantadu,
 Pericon el de Maruxa
 Non tien miedo al más pintadu,
 Y piernes llime y costielles.
 Como quien llime morgazu.
 Con cevera y con tocin
 Criólu so pá bien fartu;
 Nudos i dió les corades,
 Fuerza Bernardo del Carpiou,
 Y ansi esfarrapa los llombos
 Como s ' estiñaza un sardu.
 Sueltu, rechonchu, membrudu,
 Con el pechu llenvantadu,
 De pantorrilles carnudes
 Y del cuerpu bien trabadu,
 Más reciu q ' una muralla,
 Más derechu q ' un forcadu.
 Una facina de paya
 LIeva sobre los costazos,
 Y baste d ' un emburrión
 Corno s' enfade un carbayu.
 Ye so geniu un puzcalabre,
 Son de fierro los sos brazos,
 Y sacó d' una gafura
 Corazón, fegado y bazu.
 Travesau é na campera,
 Si llevanta el so verdascu
 Y pon el cuerpu derechu
 Y pa trás da un par de pasos,
 Y mira un poco fosqueru
 Y echó de sidre dos cuartos,
 i Mil diablos lleve ! si naide



Aunque se tenga por guapu.
Y saluda los focicos
Y toma el fuelgu á so cuayu. 
Quien non diga ¡ viva Sieru !
Ha de pagái el portazgu;
Y d' un torollu si non
Vien á besai los zapatos.
Vílu yo na romería,
Fosqueru , arremolinadu,
Envolvída la mollera
En un pañuelu floriadu; 
Con calzones de Segovia
Y aguyetes de á dos cuartos,
Y la mentera picona
Entornada par' un lladu,
Q´ otro Roldan parecía.
O el sobrín de Carlo Mano.
Puestu el primeru na danza
Patrás y palante andando.
Perezosu y galvaneru
Sollivia el cuerpu Ilivianu,
Como se mez al nordeste
Vara verde d ' avellano.
Ya s' arrebalga de piernes
Y detien diez aldeanos;
Ya otros diez d' un emburrión
Dexa nel suelu zampados;
O ya en medio de la rueda
Como na corrada el gallu.
Erguidu se pon y un viva
Que saca de los calcaños,
Llancia de la boca fuera.
Con q' á todos tiembla el cuayu.
Naide gurguta ; y él solu
Dueño de todu el cotarru,
Echa i ¡ xuxús ! y reblinea
Dando vueltes al so palu:
 -"Los mozos de la ribera
Que na esfoyaza cantaron,
Los que lleven é na fiesta
Con relicarios el ramu,
Los que diz que son valientes
Porque non cansen en sallu,
Los que pe la nache ponen
A les moces el carbayu,
Y galántien pe la aldea
De sidre y castañes fartos,
¿ Donde están ? ¿ qué se tixeron ?
Vengan aqui con mil diablos.





 ¿ Ni á ver siquiera s ' atreven 
Lo nudos del mió verdascu ? 
Non se escondian y el que quiera 
Medir lo que tien de llargu, 
Que mire en tientes mió cara 
Y eche hácia min un rebalgu; 
O si non que á la so moza 
Más non siga los calcaños, 
Nin nunca ablanes y nueces 
I traiga de los mercados. 
Yo i dire que ye un enxencle    
E nos focicos metanos, 
Buenu pa comer boroña, 
Pero non para dar palos. 
Ansí dixo el farfantón 
Mirando pa todos llados, 
Con una risa fisgona 
Y una cara de los diablos. 
Iba echar un ¡ xuxu !
En so coraxe enfotadu. 
Cuando Xuan de la Rabera,
Rapaz de puños y cuayos,
Caliente y de bon calter 
Y probadu nos trabayos, 
Fartu de tanta falancia 
Y por otros atuzadu, 
Sin ser ya dueñu del fuelgu 
Y un pocu arremolinadu, 
Da dos pasos hácia lante 
Con el palancón torciadu, 
Y arregañándoi el diente 
Lu mira derriba á baxu, 
Y fálai d' aquisti modu, 
Como quien non tien cuidadu:
-'' Non nos véndia tantes ronques, 
Nin ande tan llevantadu, 
Pericón el de Maruxa 
EI fíu del madrilanu; 
Por más que llevant' el gritu 
Y faga aquí d' espantayu, 
Tantos tien comido crudos, 
Como cocidos y asados. 
Ya vi yo medir el suelu 
Otros un pocu más altos; 
Baxe el tonu y non s' atufe, 
El demoniu del mazcayu, 
Q' á topar en mió concencia 
La forma del so zapatu .
¿ Non t' acuerdes que te dieron






Con llombardades el pagu
La noche de la foguera 
E na fiesta del Rosariu ? 
¿ Y qué allá na mió quintana 
Unos mozos te torgaron 
Arrimándote la cesta 
Y solmenándote el cuayu ? 
Pos lo q' entonces pasó 
Puede repetise ogaño. 
Y ansí como aquí me ves 
Delgaducu y pequeñacu,
De les tos faladuríes,
Fago yo tan pocu casu, 
Que non se me dá por elles 
Un ochavu segovionu. 
Muera Sieru ! muera el gochu 
Q' aqui llevanta el verdascu . . . ¡”
Iba seguir el rapaz
Vinagrientu y afumadu, 
Cuando encima d' illi vá 
Más d' improviso q' el rayu, 
Pericón el de Maruxa 
Arroxando espumaraxu, 
Al topáse los dos mozos 
Y cruciar los dos verdascos; 
Al restallar en el aire 
Como cuando quema el tascu, 
La xente s' arremolina, 
Escuéndense los rapazos, 
Apelliden les muyeres 
Ablucades per el campu, 
Ponen el grito nes nuves 
Los del un y el otru bandu. 
Y empuxones y carreres 
Y homes q' anden amoriados, 
Y calcañades y cestes 
Que van per el campo abaxu
Co los prunos y los figos 
Por acá y allá rodando, 
Y el polvu que se llevanta 
A manera d´ un nubladu, 
Todo mete tanta llercia, 
Todo fai tal mangaradu, 
Q' al que tien más bonu el fuelgu, 
Pon el pelo respigadu. 
¡ Qué estocinase los llombos 
Y qué solmenáse el tascu ! 
¡ Qué zapades, que barullu,
Cuántu mozu escalabradu !








 Como quien maya centenu
 O como el que dá nun sardu,
 Cebellada cai d' esmenu
 Y moxicón que ye un plasmu.
 Acá vienen unos mozos,
 Por otros escorripiados:
 Acullá cai de focicos
 O queda en suelu sentadu,
 El que pensando ir por llana
 Salió, por fin, tosquiladu.
 Ansí ruxen en concencia
 E nes molleres los palos,
 Como si sobre macones
 Foren á rede pegados;
Y ansí la xente se mueve
Pol campo de riba á baxu,
Como espigues solliviades
Por el viento del verañu.
Y el ruido sordu que facen
Al mecése los ramascos
En poblades carbayeres,
Si el nordeste va arreciando,
Menor ye q' el que se siente
En verdá pel escampadu.
No hay allí mollera llibre
Ni á salvamentu costazos,
Nin piernes q' estén segureres
Nin sin torollos los brazos.
Boriada que canta el credu,
Tellerones que ye un plasmu,
Se reparten como peres
O perdón en añu santu.
No hay en dar ni en recibir
Conciertu entre los dos bandos:
Quien más puede, más apurre
Ya de frente, ya de Iladu.
Dalgún hay que contra dos
El cibiellu solmenando,
Al llimilos , ye llimidu
Quiciás por un renacuayu.
Y el q' acutió non se enfote
De salir á paz y a salvu,
Que, cuando va revolvese
Pa fuxir un descalabro ,
D' esmenu dos garrotades
Me lu dexen ablucadu,
Y queda, sin saber cómo,
De la so deuda pagadu.
Dáse por dar y non más,






Ya sea á mora ó cristianu:
Quien más apurre, isi ye
Tenido por meyor gallu;
Porque el coraxe non dexa
Ver al que se fai el dañu.
Llocos , per llocos están,
Los q' anden en el cotarru; 
Que pa cegase del todo,
Pónseyos en pelu el diablu,
Y ni al so vecín conocen
Ni á San Pedru nin San Pablu.
Solamente nesta xera 
Los dos que la encomenzaron,
Llibre tienen la cabeza
Entre tantu descalabru.
Como dos torres derechos 
Con el diente arregañadu,
La camisa esfarrapada,
Sudorientos y enfotados,
Tienen en tornu de sí, 
Más de venti escalabrados,
Y un espaciu donde pueden
Llibres buscase y dar palos.
Como un par de xabalinos,
Que los de cría aventaron,
Y s' atopen frente á frente
En medio d´ un escampadu,
Rabiando por esñizase,
Y de la rabia cegados,
Que se enseñen los caniles,
Y parten espelurciados
A metélos pe los Ilombos
Y dexase estocinados,
Ansina los dos jayanes,
El verdascu llevantando,
Erguidu el cuerpo derechu,
Los güeyos arremellados,
Cuerren ciegos á encontrase
Y fundíse el cuerpo á palos.
¡ Xesus, Señor, que demonios ! . . .
Llercia me dá contemplálos .
¡ Que se esfarrapen . . . . . Xosticia !
¿ Naide bien A separálos ?
Separálos ? Mala Pascua
Pal que quixiera intentálo,
Que ya non ven nin conocen,
Non son homes son dos diablos.
 Pericón el de Maruxa ,
El fíu del madrilanu,







Ye el primeru que se llanza,  
Derechu sobre el contrariu.  
Ansí sobre la ribera 
Se desfarrapa un argayu,  
O de l ' alto d' un peñedu  
Vien rodando al suelo un cantu.  
Piensa quicías q' el so cuerpu  
De más vulto q´un carbayu, 
Basta col pesu y no más  
Pa dexálu estrapalladu.  
Y non teme y s' abalanza  
Con el palu llevantadu,  
Dando revalgu d ' á vara,  
Com ' un xabalin bufando.  
Y cuandu á tiru se pon,  
En sos fuerces enfotadu,  
Frunce les cexes, apuxa, 
Pon los dos papos hinchados,  
Y esparrancando les piernes  
Como el pertegal d' un carru,  
Sobre Xuan de la Rabera 
Va descargar el verdascu.  
El verdascu, q ' así xibla  
Como el vientu nun furacu,  
Al cimblir é nes sos manes  
Por el aire solmenadu.  
Pero ye sueltu el rapaz,  
Más que si fora un venadu,  
Y al velu sobre la testa  
Pa fuxir el descalabru,  
Dobla com' una cibiella  
Todu el cuerpu par' un lladu,  
Y el palancón da nel suelu.  
Y lu dexa estapinadu.  
Quier illí ganar la acción  
Antes que s' arme el contrariu,  
Y á les piernes de revés  
I allumbra con el verdascu,  
Por ver si logra quicías  
Dexálu esperniquebradu, 
Segándoles al empar  
Como quien corta narvasu. 
Non ye tanta so fortuna,  
Q' apercibidu el mazcuyu. 
Con un saltate patrás 
Dexa su intentu burladu.  
Entóncenes enarbolen 
Entrambos á dos los palos, 
Que como mesories ruxen








En el aire tropezados. 
Ya s' eviten, ya se busquen, 
Ya se mezclen esforciados, 
Ya al costazu s ' amenacen, 
Ya se retiren dos pasos, 
Ya salten unu hácia l ' otru 
Los palancones cruciando, 
Y non pueden acutise 
Por más q ' esmanganiados
Quixeren vese los dos 
La mollera fecha cascos. 
Que si el unu ye forzudu 
Y tien de fierru los brazos, 
Y en perseguir non tien fuelgu 
Y en apurrir barganazos. 
Arteru y llivianu l ' otru
Abre el güeyo pa evitálos, 
Y retuercese y s' encueye 
Como vara d' avellanu, 
O como anguila del ríu 
Da, sin saber como, saltos, 
Que parez en mio concencia 
Ticn el cuerpu desquiciadu, 
Y que no he de carne y güesu, 
Si non de llana y verdascos. 
Dalgún descuidu quicias, 
Páguenlu solo los brazos, 
Donde anguna vez la punta 
Tropieza dé los verdascos, 
Pero el cuerpu llibre queda 
Y sin chinchones el cascu, 
Hasta que, por fin y postre 
Cuando van los dos cansados, 
Un malditu d' un felechu  
( Nunca elli naciera en campu )  
E nes piernes se i enrieda 
Al fiu del madrilanu,
Y da una zapalastrada 
Que se i extremez el cuayu, 
Quier llevantase: ye tarde 
Que más llixeru q´ el rayu, 
Ya Xuanón de la Rabera 
Y llimió d' un barganazu 
Los llombos tan d' improvisu 
Que lu dexa espatarradu; 
Y otra vez tornó á llimilu, 
Y cuando, á puru mayálu 
Nin tien fuelgu pa quexáse, 
Nin puede dar pie nin mano,





Mirándolu de través,  
-"Echa ronques, probe diablu, 
I diz el mozu fisgón; 
Echales, sapu estrapadu.
Mialma, mialma, que te.portes, 
Y me tienes ablucadu. 
¿ Qué te sirve la cevera 
Conque gordu te criaron, 
Y e! coraxe y la falancia 
Y esí tonu llevantadu, 
Llércia de la romería 
Y de todos espantayu ?
Si sueltu como la llengua 
Tuvieres el to verdascu: 
Sí como yes falanciosu 
Reciu fores dadu el casu, 
Y á les plantes q' aquí echaste, 
Correspondieren los brazos, 
En dances y en romeries. 
Pudieres llevar el ramo; 
Y non com ' una muyer 
Te viera ahí corripiadu ,
Más fartu d' amenazar,
Que d ' apurrir barganazos. 
Esmuerga los que te dieron, 
Esmuérgalos sin pagálos; 
Y . si vuelves á la danza, 
Ven con rueca, non con palo “
Más i diera Xuanón, 
Si allá por el campu abaxu 
A gálamos non viniera 
La xusticia á escorripialos. 
Q' al ruidu de la quimera 
Y al restallar de los palos, 
Acuden los alguaciles 
Con el xuez y el escribanu, 
Más q´acuden á los pitos 
Los milanos en veranu. 
Y en un instante desfechu 
Queda al fin isti nubladu; 
Y si hoy se llimieron cuerpos
Y molleres y costazos,
Llime mañana les bolses 
Del llugar el escribanu. 
Y véndese la reciella 
Y los potes y los cazos, 
Pa pagar les llozaníes 
De la danza de Santiago.