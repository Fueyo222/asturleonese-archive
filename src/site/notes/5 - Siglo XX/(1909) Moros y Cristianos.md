---
{"dg-publish":true,"permalink":"/5 - Siglo XX/(1909) Moros y Cristianos/","tags":["#Siglo_20","central","a1909","Fabricio","escrito","Gijón","poema"]}
---


Otra vez la gandaya en Morería
Acudió con ultraxes a la España,
-Que'l que gochu ñació de mala entraña
Da denyure la oryea de la cría-
¡Malos diaños esñicen a porfía
Al rifleñu porcaz, con rixu y saña,
Por rapiegu, lladín y cascarraña,
Gafu, rudu y arteru en picardía!
A davos n'el focicu l'escarmientu
Y llantavos d'afechu a la perllonga
Del Príncipe empobina el Reximientu,
Sobran de fegadal pa que vos ponga
Afrellaos, en podriza y pa formientu
Del tortu qu'esmorgasteis en Cuadonga.
