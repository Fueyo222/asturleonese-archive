---
{"dg-publish":true,"permalink":"/5 - Siglo XX/(1925) El Bable/","tags":["#Siglo_20","a1925","central","Francisco_González_Prieto","escrito","Gijón","poema"]}
---

[link](https://wikisource.org/wiki/El_Bable)

Isti duce falar de los astures  
Contién abondes voces celto–iberes,  
Greco llatines, gótiques, caseres,  
Coyendo del romance les ulás pures.  
  
Del provenzal y l’árabe, y mestures  
D’italianu y francés pa menesteres,  
Que mezclándose toes de maneres  
Formen l’idioma pa dicer tenrures.  
  
Pa galantiar los mozos pela aldea,  
O platicar del campu y sos llabores,  
O al par del llar si un vieyu venerable  
  
Con histories y cuintos nos ricrea,  
Con puesíes, y páxaros, y flores,  
Diches y penes en sabrosu bable.