---
{"dg-publish":true,"permalink":"/5 - Siglo XX/(1976) Hai demasiada fachenda/","tags":["#Siglo_20","a1976","central","Bernardo_Guardado","escrito","Avilés","poema"]}
---

[link](https://asturies.com/sites/default/files/escritores/haydemasiada.txt)

Diz, y con muncha razón, 
Xuanín de ca de Vicente, 
qu'hoi rixe por demasía 
la vanidá ente la xente.
 
Que p'alcontrar un paisanu 
sencillu, cordial, cosciente 
nel modu de comportase 
tal cual y como se debe, 
con humildá, ensin fanfarries,
alcuéntrense cien docenes
que yos subieron los fumos 
al picu les chiminees.
 
Y si te pares a velos 
tal como non se meecen,
 ya que meecen mui poco, 
deseguía te convences 
que la imensa mayoría 
non lleven enes seseres 
más que narbasu y vericiu, 
fueyes de castañu seques, 
sin un discurrir que valga 
lo que val un figu verde.
lo cual ta dientru del casu, 
pos el que val, asucede 
que sin pregonalo él mesmu 
namás con miralu veise.
 
La vanidá non ye cosa, 
deben tenelo presente 
los presumíos, si non 
un tapuxu que pretende 
da y de llau a lo que semos 
pa paecer diferentes.
 
Pero, si'l calzón ta rotu, 
por munctlu que se remiende 
xamás dexará de ser 
lo que yera ensin cosese.
 
Desapaez el furacu, 
pero'l calzón xamás puede 
enganar de que ye nuevo, 
por bien que se composiese; 
pos lo que non ye non ye 
por muncho qu'unu quisiese.
 
lIemos toos comprender 
que la vanidá ye un mueble 
inútil, ensin serviciu; 
y que polo tal non debe 
ocupar un sitiu en casa 
propiu pa otros menesteres.
 
Pos si non ye malgastar
ensin provecho les perres 
ñecesaries pa comprar 
el pan y el llitru de lleche.
 
Onde ta la sencillez, 
au tán les bones maneres 
de franqueza campechana, 
que se quiten les fachendes 
que non valen pa otra cosa, 
según los mios paeceres, 
si non ye pa que se rían 
los que discurren y piensen; 
los que saben que p'andar
basta con mover les piernes; 
que non ye mester de da yos 
a los pieses munches gtieltes.
 
Dexémonos de fatiades, 
y de buscar apariencies, 
que'l valir non ye tratar 
de da y el pegu a la xente 
ya que la xente bien sabe 
que la figal non da peres.
 
Y de que ser o non ser 
non ye cosa de fachendes.