---
{"dg-publish":true,"permalink":"/5 - Siglo XX/(1904-1938) Gozoniega/","tags":["#Siglo_20","central","Marcos_del_Torniello","escrito","Avilés","poema","canción"]}
---

[link](https://asturies.com/sites/default/files/escritores/marcos_torniello_gozoniega.txt)

Soi de Verdiciu
nací a la vera
del Cabo de Peñas,
xunta la mar;
non hai tocinus
na mio panera,
pero hai gabitus
au los colgar.

Dispiertu al riscar el alba,
tiro un blinco del xergón;
y voi a coyer les berces
pa char con fabes y con llacón.
Si una vez, o dos, o tres,
baxo  a la villa al mercáu,
todos me miren  de llau
y dicen “Neña, ¡qué guapa yes!”

Tengo un mozacu
que me cortexa
y que me plizca
si-y fau rabiar,
que, al veme, berra 
como una oveya.
porque  conmigu
se quier casar.

El diz que de molineru
gana todu cuantu quier
y que si non ye primeru
seré, en Xineru, la so muyer.
Si una vez, o dos, o tres,
baxo  a la villa al mercáu,
todos me miren de llau
y dicen “Neña, ¡que guapa yes!”