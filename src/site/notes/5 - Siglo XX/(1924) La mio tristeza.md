---
{"dg-publish":true,"permalink":"/5 - Siglo XX/(1924) La mio tristeza/","tags":["#Siglo_20","a1924","central","Emilio_Palacios","escrito","Gijón","Madrid","poema"]}
---

[link](https://cosescelebres.blogspot.com/2025/04/anu-1924-la-mio-tristeza-demilio.html)

¡Ay Xuaquina mía!; quisiera contate
una cosa que teno aquí adientro metía,
que me fai un dañu tan grande n'el alma
que paez que a pizcaños quitenme la vida.

Ayer pe la tarde foi pa'e curanderu
y xura que ye un mal de la coriza,
yo non sé si será del desgonciu
o si teno el rema adientro la barriga,
o quiciabes lo que diz el cura,
¡que me estoy morriendo de melancolía!...
La custión ye que a veces yo lloro,
en sin saber por qué, mio Xuaca bendita.

Ya non voi xugar a los bolos,
nin toco la gaita pe la romería,
¡nin canta como antes el mío paraxín,
que talmente siente la tristeza mía!...
nin voy a la vega pa llendar les vaquer,
sino ya me fai gracia la xatina pinta;
desde que marchaste, Xuaquina del alma.
teno aquí una cosa pa dientro metía.
¡Ay! que voi a morreme de pena,
¡mio madre del alma; mio madre querida!...