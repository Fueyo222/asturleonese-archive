---
{"dg-publish":true,"permalink":"/5 - Siglo XX/(1979¿) Pelleya d'osu/","tags":["#Siglo_20","a1910","meridional","central","Joaquín_Fernández_García","escrito","Aller","cuento"]}
---

[link](https://asturies.com/sites/default/files/escritores/peyeya.txt)

Los lloos son animales mui dañinos, porque maten non sólo pa cumer, sino tamién p'acabar con tolo qu'hai y topen; y nun respeten ná: cabres, oveyes, vaques, yegues, burros, perros y hasta homes; que naide se llame a engañu: los lloos eszarapen a un paisano, si se tercia, en menos que canta un gallo.
A los lloos nun hai quien los domestique; yá pues criar un llobín a cuirpu de rei, que, cuando sea mayor, si pue, échate la zarpa anque lu tengas fartucu; enrear con un llou ye lo más peligroso d'isti mundo; prueba d'ello ye que, cuando vas sulu pel monte y tán cerca de ti, anque nun los veas, pónensete los pelos de punta y quiébrasete l'habla; y, más d'ún, después de la medrana, queóse muu pa siempre o puénxose-y el pelo blanco pa tola vía.
N'Asturies siempre se perseguiú a los lloos como lo que son; y, pa eso, siempre se dioren batíes dirixíes por un representante del Auntamientu, con obligación d'asistir como si se tratara d'una sustiferia más; y los alimañeros llegaen a cobrar cuarenta riales por ca llubu cacéu, más la voluntá de los sos vecinos.
Nun pue olvidáse-y a neide que los lloos, cuando se tercia y a traición, maten a la xente. Arródiente entre tres o cuatro pa que nun te muevas y, ún d'ellos, el más creminal, tírase a ti y mátate clavándote los caniles nel piscuizu; el que nun lo crea, que s'alcuerde de lo que-y pasó a Ramón el cestiru que vivía na carretera de lluarca a Tinéu. Nun hei que llamase a engañu, porque, como diz el refrán asturianu, "el llobu ye muerte y dolor, pa la oveya y pal pastor".
Nun se sabe por qué, pero los lloos, por munchos que sean, nun arremeten nunca contra l'osu; y yá puen tener fame, qu'esto nun lo faen xamás; así ye que, ma qu'arrecienden al osu, colen pa utru lleu; por ello, dalgunos paisaninos coriosos y recoteyaos, poníen cachos de pelleya d'osu en mun chos llugares; na puerta les cuadres; nes portielles de los praos; enriba de les albardes de les caballeríes; nos collares del cencerru y en munchos sitios y llugares más; y pal que nun lo crea, qu'oya isti cuintu.
El tíu Celestino yera ún de los paisanos más recoteyaos que puía vese; má con achisbelu y ver có mo andaba portiéu yá se sabía; puía andar probe, porque yera mui probe, pero siempre taba compuistu y con ca cosa en so sitiu; y, viéndolu trabayar, dexando ca cosa onde tinía que tar, víase lo curiusu y ordenéu que yera.
Además, sabía muncho; too cuanto sabíen los vieyos más autorizaos, a cien legues, sabíalo tamién él; así ye que tol mundu lu llamaba cuando se vía apuréu: que s'enclavaba una vaca, allí taba'l tíu Celestino; qu'una vaca nun acababa de parir, a llamelu; qu'un guahe tenía alferecía, a aviselu; que...; al tíu Celestino sólo-y faltaba dicir misa; y, si se ponía, seguro que lo facía y bien ; porque, envede xurar y perxurar, dicía latinaxos como estos:
-¡Demoniu meus!, isursum y alcorde!
Pero'l tíu Celestino yera muncho más; bien habléu, rezaor, temerusu de Dios, prestamusu y toles coses bones que se puean pensar; nun yera tan coriosa la so muyer, Javiera, gorda y un muncho estrapolexá; pero tol mundo nun ye igual y hei que transixir un poco; lo de Javiera, el tíu Celestin o llevábalo con muncha resinación, porque convenzúse pronto de qu'aquello nun tenía remidiu.
Una de les osesiones d'isti paisanín yera la de tenélo too seguro y vexilao; así ye que taba en too: bendicía les tierres pela primavera con agua bendito y lloréu, bendicía'l ganao cuando lo llevaba pal puertu y taba osesionéu, como so guilu cola pelleya del osu pa guardase de les alimañes. La xente riíase d'estes maníes del tíu Celestino, pero él siguía coles sos costumbres: clavar un cachín de pelleya d'osu na fayeta qu'había a la entrá del mayéu, poner unes tires pela parte baxo de puertes y portielles y, sobre too, llevar de cobertal de l'albarda del caballo una pelleyona enteriza d'osu. La xente riíase d'estes coses, hasta que pasó lo que pasó.
Yera a la entrá de mayu y aquel añu yera bisiestu y melu; a los vaqueros d'Escoyo costára-yos munchu trabayu salir del iviernu; nes tenaes del llugar yá nun queaba un filu yerba; así ye que nun hebo más remidiu que colar pal puertu a primeros de mayo; los d'Escoyo, bonos vicinos unos con otros, allugaben toos en mayaos prósimos; entre La Vega Baxo, Fonfría y E1 llegu taben toos concentraos; d'esta manera, puíen ayuase si facía falta.
Aquel xueves baxaron toos bien temprano cola caminá; la verdá ye qu'había poco que baxar, porque colo que comíen les vaques nun poíen dar nin lliche, nin mantega nin ná; pero yera igual: los xueves había que baxar al llugar pa ver a la muyer y a los rapazos y pa subir vianda pa tola seman a; y, poco o muncho, había que traer pa casa'l lliche deburao pa los gochos y la mantega pa lleval o al mercáu de los viernes. Mientras baxaben los mayores, queaben nel mayéu los rapazos.
E1 día taba embacinéu, fríu y melu, col ciirzu bexu, a gates pelos regueros; si templaba un poco, a neide-y estrañaría que nevase pela terde; así ye que baxaron llueo y quearon en vese nel chigre de Lola la de Collanzo, sobre les dos de la terde pa tomar l'arrancaera y subir xuntos. A midiu día seguía embazacao y la nieve asomó'l focicu pelos altos; bien temprano, ensin ponese d'acuerdu, yá taben toos de vuelta en Collanzo y apenes paroren.
Pasaron trotiando La Barraca, Carpienzo, L. lamas, Rumañón, Casomera y La Paraya. Cuando llegaron a Les Foces de Roayer, yá floriaba; y cuando pasaben per Otambo, nevaba a trepu zarréu.
En Roayer, pedrera arría, aunque yeren pocos, aquello paecía un reximientu de caballería; atravesaron el puiblu de baxo arría y nun quixeron parar na tabierna, porque aquello taba ponién dose mui feo; cuando diben pela Sierra Les Alandrines, ya comencipiaba a cubrir; y, en L'Arenal, yá se vía la guelga, que ca vez se facía más fonda al pasu pela Casa'l Monte y Talabarda; La Cuesta del Penón yá taba mala de subir; y per E1 Carbayalín llegába yos la nieve pela ruiya a los caballos.
La estampa yera perguapa, pero metía mieo. Taben toos callaos, pero pensaben lo mismo: con aquella
enverná y con cuatro filos de yerba na tená, nun se sabía lo que pasaría.
Diba delantre'l tíu Celestino, coriosín, arrolléu na so manta, col paragues na mano izquierda y el ramal de la cabezá na derecha; detrás diben los otros cuatro de la mesma fegura; y, cuando diben a vadiar el reguerón de Fonfría, el caballo del Tíu Celestino dio un rinchíu suave y afoguéu, como de mieo; y, má avistar Fonfría, plantóse y puénxose a temblar; los demás fixoren lo mesmo.
E1 tíu Celestino amiró pa tras, fizo un ademán de calma y baxóse del caballo; agachóse y fixóse n a nieve; taba too claro: teníen los lloos enriba; y, polo menos, seis o siete; faltaba poco pa llegar a los mayaos, pero había que facelo como fuera: los rapazos taben arría solos y nun yera cosa d'averase a cualquier cuadra o cabana; nun fexo falta que naide se baxase de la so caballería.
E1 tíu Celestino encoló'l so caballo al d'Antón, desaparexó con muncha curiosidá y quitó-y el cobertal de pelleya d'osu a la so albarda; agarróla coles dos manes y puénxola delantre del so cuirpu como si fuera un mandil; d'esta manera y fegura, puénxose a la cabeza de toos; con tola seguridá del mundu, díxo-yos a los vaqueros:
-Siguíime; nun hei peligru dalgún.
Cuando yá taben metíos en Fonfría, cerca La Fuente del Marqués, viéronlos con toa claridá: tres lloos diben perriba apegaos al monte; y otros cuatro per baxo, atravesando los praos; yeren siete lloos como siete diaños: cardosos, el reu ente les pates, la bocona abierta, con una llingua d'a dos cuartes y enseñando unos colmiyos como navayes. 
E1 tíu Celestino seguía delantre cola pelleya ente les manes; les caballeríes volvioren a plantase; y, él sulu, siguió andando; los lloos tomáron-yos la delantera y taben clares les intenciones que tiníen, porque diba estrechándose'l camín. El tíu Celestino siguiú y siguiú ensin aparase; viólos cerca, ca vez más cerca, pero nun s'aparó; fixóse nellos: ¡vaya recua creminales!, ¡vaya gueyos!, ¡vaya boques!; y rodiáronlu; taben nerviosos, preparaos p'ataquelu y eszarapelu, a escasos metros.
El tíu Celestino fizo lo que tenía que facer: encomencipió a estraquelexar la pelleya y a pegar berríos como l'osu; los lloos quearon plasmaos primero, nerviosos dimpués y asustaos, por fin; y nun momentu determináu, metioren el reu entre les pates y dioren en correr monte arría, empozándose a ratos na nieve; metiórense nel Monte Caorna aullando, como si hubieren visto al dieblu.
El tíu Celestino montó nel so caballo y punxéronse toos en marcha; traíen una medrana que nun yeren capaces de parllar; toos, menos aquel vieyín que diba'l primiru, col a pelleya arrollá delantre, por si golvía a necesitase.
L. legaron a La Vega Baxo; los rapazos taben toos na cabana del tíu Celestino y col mieo metíu en cuirpu; desde allí viéranlo too aquella terde; bien temprano, a midiu día, como nevaba tanto, habíen amarrao'l ganao y zarrao bien toles puertes; después, escardin aos de mieo, metiórense toos a calecer na cabana del tíu Celestino; oyoren los aullíos de los lloos na maea Los Rubios; y desde'l portal, vioren cómo baxaben los siete lloos, rodiaben les cabanes y les cuadres, esgarapollaben pa ver si puíen entrar y llevaron toles cuadres y les cabanes d'estaya. Y, al llegar a La Vega Baxo, vioren que los lloos se paroren xunto a la faya que tinía un cachu de pelleya d'osu; allí quearon clavaos, como si perdieran la fuerza; y, amirando unos pa otros, metioren el reu entre les pates y coloren aullando, camín abaxo.
Aquellos rapazos aprendioren pa siempre pa qué val una pelleya d'osu; el tíu Celestino, nun facía ná en belde y siempre tinía razón. Paisanos como aquel necesitábase ún en ca llugar.