---
{"dg-publish":true,"permalink":"/5 - Siglo XX/(1925) Aire y llume/","tags":["#Siglo_20","a1925","central","Pepín_de_Pría","escrito","Gijón","poema"]}
---

[link](https://asturies.com/cavedaynava/aire.txt)

Desque dexasti, Rosa,
Les vegues y les campes;
Y como flor temprana
Q' arropiellás el aire,
Entrasti d' isti pueblu
Pe les sombrides calles,
Tás, mialma, palidina,
Tás tristiquina, miániques.
Fuxeren los colores
De tos mexelles blanques,
Y tú, que yeres l' iris, 
Más qu' illi rellumante, 
Más qu' illi pintadina, 
Xinxona y agradable,
Quedasti, mió xoya
Que pena da mirate:
Neve son tos mexelles
Ñeve to frente d' anxel,
Y ñeve blanco y frío
Perxélati la sangre.
¡ Dexar d' un paraísu
Los gocios y les gales
Por isti pulgatoriu
De penes y de llástimes !….
Si aquí tou son falseces.
Engaños, enñordiades,
Nin I' amiganza é cierta,
Nin la querencia grande….
Nin ye 'l pan tou de trigo
Nin l' agua que mos traen
Foi enxamás coída
Per plácides fontanes.
¿ Qué más dá qu' haya flores
Y sedes y diamantes,
Y allúmelos la trémbole
Perclara Iluz d' alambre,
Si les flores,.. tan músties 
Y les sedes. . tan llacies,
Y les menudes chispes 
Que so la xoya bailen 
Non tienen comparanza 
Con ises que relampien 
Fuxendo á rellumidos 
De les gotines d' ámbare, 
Que 'I alba xinxonina 
Semó per so les plantes ?
¡ La lluz !... Isa que xuren 
Que lleva 'n so linaxe 
Los rayos y centelles 
Que cielo y tierra abrasen, 
Isa llama que cunten 
Que dando güeltes ñace, 
Y fuxe per podrielles, 
Y príndenla nes llámpares, 
Y entóncenes enrónase 
Y enciéndese de rabies... 
¿ En q' ha ser, Rosalina, 
En q' ha ser semeyable 
Col rayu de la lluna 
Blanquín, tranquilu y suave ? 
¿ Mermadu refocilu 
Q' alluma cuatro calles, 
De xeme' n cuando muerre, 
De xeme 'n cuanto arde, 
Col rayo ingriente y sópitu 
Del cielo comparase?... 
¿ Con isi que rabexa 
Y risga nun estante, 
Con un aflundiu ardiente, 
Los ámbetos del aire ?... 
¡ Los homes son el diañu 
Topando semeyances !
Ven, ven, de todos modos, 
Al campu ven, mió anxel, 
Verás come te quedes 
En dos ó tres mañanes 
Más guapa que les flores 
Que llucen en tou Ciares.
Dexemos d' isti pueblu
Les retorcides calles;
Salamos d' isti bálagu 
De torres y de cases;
D' isti burbúr de xente,
D' isti tronlu de frábiques... 
Dexemos isa llume 
Que dando güeltes ñace, 
Más dan les pomparines 
De les corrientes agües, 
Y más, diz que, tovía,
Pel aire, les esnales 
De les abeyes, cuando
P' entre les flores anden 
Acollechando á tema
La miel pa sus panales.
Ven, ven; verás el rayu, 
Non isi rayu fráxile
Que ñace de los homes 
Entre les floxes manes, 
Sinón aquel q' amigaya 
Dende los lluminares
Del cielo, de les fondes 
Altures estrellades,
Y 'l ámbetu arresquiebra 
Y los nublones frande
Y en un rixu de tiempu 
Allúmati arogante
Los pueblos y les llombes, 
Los cielos y les mares,
Con tal lluz que les nubes 
Encandílense, plasmen, 
Y en un tronidu sópitu, 
De puru gozu españen...
Vamos per isos campos 
A saborgar el aire
Cargau de frescu arume 
De flores y manzanes.