---
{"dg-publish":true,"permalink":"/5 - Siglo XX/(1925) ¡Probiquina!/","tags":["#Siglo_20","a1925","central","Enrique_García-Rendueles","escrito","Gijón","poema"]}
---

[link](https://asturies.com/cavedaynava/probiquina.txt)

Esmúcese ente les flores 
Seliquín la fonte clara, 
Y llarimines esbarien 
Pela mexiellina pálida 
De la rapaza melguera, 
De la neñina galana, 
Que mira tristi colar
Ente les roses el agua.
¿ Qué terná la probitina
Que perdió collor y gracia 
Desque cantó un paxarín 
Una tarde en so ventana, 
Pos dexa los riziquinos
Vagar pela frente blanca 
Y mira tristi riscar
Pel saliente I' alborada ?
Llora soliquina, llora 
Magar la tarde apigaza; 
Ya non canta, ya non ríi, 
Etá bien aplipayada 
Fálteni los colorinos, 
Y da tristeza miralla.
Ya los güeyinos azules 
Non allegren la quintana: 
Esteláronse na nuichi
De lluna tranquila y plácida
¡ Ay de la probe neñina 
La de carina amusgada !
Quieren facer sos manines 
Una blanquina mortaya
Porque cantó un paxarín 
Una tardi en so ventana.