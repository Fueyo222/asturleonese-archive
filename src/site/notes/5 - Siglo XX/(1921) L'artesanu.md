---
{"dg-publish":true,"permalink":"/5 - Siglo XX/(1921) L'artesanu/","tags":["#Siglo_20","a1921","central","Francisco_González_Prieto","escrito","Gijón","poema"]}
---

[link](https://www.xuliocs.com/oficiosarts.htm)

Llámenlu cuando cura, curanderu.  
Cuando pon sanguixueles, sangrador.  
Cuando ensalmos prepara, ensalmador.  
Cuando riceta emplastos, pasteleru.

Suel ser un vieyu fofu y marrulleru,  
Físicu y herbolariu y falador,  
Qu'en Viernes Santu ñaz saludador  
O zahorí o adevinu o embusteru.

Si non mata con purgues o yerbatos  
Nos desgoncia con bizmes o ventoses.  
¡Ai del probe que caiga nes sos manes!

Qu'esmolíu d'esfriegues y goliatos,  
Nin puxu-y queda al güeyu pa les toses  
Nin rastru del lluviesos y almorranes