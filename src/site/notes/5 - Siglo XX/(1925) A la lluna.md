---
{"dg-publish":true,"permalink":"/5 - Siglo XX/(1925) A la lluna/","tags":["#Siglo_20","a1949","central","Enrique_García-Rendueles","escrito","Gijón","poema","traducción"]}
---

[link](https://asturies.com/cavedaynava/alalluna.txt)

(HIMNO HOMÉRICO)

Los que tenéis la fala melguerina, 
Y sabéis dar el son col caramiellu, 
Enfilái duces cantos á la Lluna 
Qu' esnala seliquino per el cielu, 
Arrodiando la tierra nos rellumos 
Que ñidios manen de sos claros güeyos; 
Pos esplandien les ñubes com' el oro 
Si, depués d' esfrecése nel Océanu, 
Encapiella los mantos y los blincos, 
Y asentada nel carru va rixendu 
Los fermosos caballos d' abundosu 
Pelamen y de altivu y ñoble cuellu.
Con illa, n' utru tiempu, 'l padre Xove 
Axuncióse n' amores enel llechu, 
Y el frutu de sos goces fo Pandía 
Qu' entre los imortales hebo asientu.
¡ Oh reina ! diosa de los blancos brazos, 
Devina Lluna d' inguirñau cabellu;
Entamaré por tí les allabancies
De emprunaos varones qu´en punteru
Festexen los poetas, qu´á les Muses
Deben los llabios de cantar melgueru.