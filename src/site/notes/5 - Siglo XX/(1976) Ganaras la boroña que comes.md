---
{"dg-publish":true,"permalink":"/5 - Siglo XX/(1976) Ganaras la boroña que comes/","tags":["#Siglo20","a1976","central","Bernardo_Guardado","escrito","Avilés","poema"]}
---

[link](https://recuerdodeunpoeta.blogspot.com/)

'N ista casa , resondiu, non sé lo que pasa.  
Naide se procupa de cosa dalguna  
si non ye la cosa de comer y chase.  
  
Y isu, xúrovoslo yo d'antemanu,  
por mio santa madre,  
que fai bien de tiempu s'alcuentra interriada,  
que non lu consientu.  
  
Quian quiera comer, desde hoy mesmo,  
a garrar, como yo, la fesoria,  
'l arau y la gradia.  
  
A garrar, en sin más, el gadañu  
y colgar el zapicu del cintu  
pa, de vez en cuandu,  
dai un'afilada.  
  
Y a doblar, como Dios nos lo manda,  
ya seya nel prau o na tierra,  
el santu espinazu.  
  
'N ista casa, teneilu presente  
desde hoy acabóse, pa tou cristianu,  
el sentase a comer e na mesa sin char tan siquiera  
un paxo de vianda a los xatos que tan e na cuadra.  
  
O arrendar, si ye tiempu, el maizu,  
o llindar, como debe, el ganau cuando pastia.  
Sin que sei olvide que'l ganao tién sede  
y hay que diariamente, dir co nel al agua.  
  
Per toes:  
por non rellatar una a una les obligaciones  
que hay pa co la casa,  
direbos a toos, d'afechu y pa siempre,  
que aqui hay que afincala.  
  
Ta tá bien d'aguantar señoritos  
que al dir a boscalos pa char una manu,  
non por falta juerzes, si non poe vagancia,  
y falta d'amor a l'hacienda,  
non valen pa nada.  
  
Que son muy capaces, los muy sinvergüences,  
de dexar que su muerran les vaques,  
les pites y el gochu  
pol non de cudialus.  
  
Que se pudran les fabes na tierra  
y se sequen manzanes y peres nes cañes del árbol  
por no dir pañales.  
  
Que son muy capazes de tou, los muy folganzanes,  
por non facer nada.  
¡Que trabaye'l padre, de noche y de día,  
hata qu'arreviente!  
¡Que trabaye'l padre! Mermuren ente ellos.  
Ya que tien tantu amor a l'hacienda  
que trabaye hasta char les coraes.  
  
Pos non s'enquivoquen.  
  
Trabayaré lo mesmo que un burru, en tantes que pueda;  
pero non pa fartar folganzanes.  
  
Dexare la pelleya sudandu nel tayu;  
pero el mio trabayu será pa mí mesmu.  
  
Lo munchu o lo pocu, que dexe la tierra  
yo voy desfrutalu.  
¡Y trabayaré por amor a mio hacienda!  
¡Y trabayaré por amor a mi casa!  
Pero, como digu, desde agora mesmo,  
que naide pretenda vevir a mio cuenta.  
El que quiera comer que trabaye.  
  
Y, si non, que sepia,  
que ahí, a cuatru pasos,  
detrás mesmamente  
d'au s'alcuentra afincada la vara de herba,  
pasa la caleya.  
  
La que lleva ente curves, morrillos y sebes,  
a la carretera.  
  
Per u puede llargase coalquier que non quiera  
garrar un preseyu;  
ganar la boroña que come, faciendu por ella.  
  
Que se vaiga, corriendu, quian quiera.  
Que pa tal menester, ahi mesmo,  
sólu a cuatru pasos,  
esta la caleya,,.