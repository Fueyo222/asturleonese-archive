---
{"dg-publish":true,"permalink":"/5 - Siglo XX/(1925) Vino barato/","tags":["#Siglo_20","a1925","central","Fabricio","escrito","Gijón","poema","teatro"]}
---

[link](https://asturies.com/cavedaynava/vinob.txt)

-Bonos díes, siñor Cura,
-Santos y bonos, Bartolu. 
Acabo tomá la parva 
De lo moreno, y un sorbu 
De resquemín, que se pinta 
Y esmecha pa mata 'l pioyu.
-Bon provechu, siñor Cura, 
Y que no i quede uno solu, 
Por más que barrunto yo 
Que 'l qu' anda mondu y llirondu, 
Como vusté, de miseries 
Han depizcallu bien pocu.
-Fales com' un llibru, hom; 
Y entóncenes ¿ qué degorriu 
De enriedos traes periquí ?
-Pos ná, home, ruín negociu, 
Al menos pa mín; quixera 
Ver la manera y el modu 
Que dixera por mió suegra 
Les mises de San Gregoriu, 
Pos no aguanto á la muyer, 
Que anda llevá del demoñu 
Y m' aguixa y m' aforfuga 
Con el mesmu requiloriu 
Que si texo, sí agalbano, 
Que si azoñino ó si atochu 
Por mor de que la heriedamos 
Pos dexónos un anoyu, 
El güertu de cabo casa,
Meta de coliecha y horru; 
Y diz que pa enfolinar 
Foi más Ilistu qu' el raposu, 
Y pa sacalla de penes 
Al llimiagu fago bonu.
-Y tien razón la to Xuaca, 
Pero que i sobra, Bartolu, 
Pos ya a mín me provecía 
Que morriendo pe 'l Otoñu 
Non te hubiés acordao d' illa 
Y ya vamos pa l' Antroxu; 
Pero, en fin, meyor ye tardi 
Qu' enxamás, queríu Bartolu; 
Y ya qu' arroganti sales 
Con mises de San Gregoriu 
Nunca la mano te duelga 
Y vo convidate, soñu, 
Que to un barril de lo rancio, 
Que xuro i afiede el moco. 
Escanció unos cuartarones 
Y al saborgallos Bartolu, 
Rellambiéndose el focicu,
Entrugó con flema y posu:
Ah siñor Cura ¿ de dónde 
Traxo isti caldo ? ¡ Recorciu ! 
¿ Cómo llamen isti vino 
Que non caté más sabrosu ?
-¡ Ay Bartuelu ! clamó el Cura: 
i Ye vino del Purgatoriu !
-¿ Del Purgatoriu ? ¡ Carape ! 
Al puntu gritó Bartolu: 
Dexe, siñor Cura, dexe 
Les mises de San Gregoriu 
Porque míó suegra alampiaba 
Por empinar daqué ' l codu,
Y habiendo allá de lo aneyo,
Si la saco del Penoriu, 
Pué que la lleve la trampa
Y á mín me lleve 'I degorriu.