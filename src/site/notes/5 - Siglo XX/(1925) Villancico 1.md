---
{"dg-publish":true,"permalink":"/5 - Siglo XX/(1925) Villancico 1/","tags":["#Siglo_20","a1925","central","Enrique_García-Rendueles","escrito","Gijón","poema"]}
---

[link](https://wikisource.org/wiki/Villancico_(II))

El neñin ye más fermosu  
Qu' el sol qu' alluma nel cielu;  
La santa Madre una ´strella,  
El señor José un lluceru.  
Hoy isti probe portal  
Golvióse 'n devina gloria,  
Nunca cedió tal vitoria,  
El degorriu collumbrar;  
Porque ¿ quien había 'sperar  
Que´i frayase la mollera  
Una candial doncellina,  
Y fore la cruz la insina  
Pa 'repuñai la fiereza ?  
¿ Que grandeza !  
¡ Ye nisti puntu de ver  
Lo que pudio tal muyer !  
¿ Qu' el neñín qu' al pechu cría  
Riyendo soxetaria  
Del Pecao el mal poder ?  
¿ Tan pequeñu y tanta hombría ?  
Non sé como puée ser,  
Fast' el cielu maravía.  
¡ Qué allegría  
Ye la nostra nisti día !  
¡ Q' un neñín  
Mansu com' un corderín  
Nuestru triciu aventaría !  
¡ Qué allegría !  
¡ Cómo lu mira josé !  
¡ Cómo lu besa María !