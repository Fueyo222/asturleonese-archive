---
{"dg-publish":true,"permalink":"/5 - Siglo XX/(1909) ¡Probe neñu!/","tags":["#Siglo_20","a1909","central","José_Aniceto_González","escrito","Oviedo","poema"]}
---

[link](https://asturies.com/cavedaynava/proben.txt)

'N un establu tiradín, 
Con les patines al xelu, 
Ayeri ví á un rapacín 
Más dulce q' un caramelu.
Yera un Neñu per graciosu, 
Y llistu como una xana; 
Más guapu que toos los neños 
Que cuerren pe la quintana.
Una carina ¡ qué mona ! 
Unes manines... ¡ per belles ! 
Y unos güeyinos... ¡ qué güeyos ! 
Lo mesmo que dos estrelles.
Cuando el probín se reía, 
Facía unos furaquinos 
Metanes é nos papinos... 
Que el veilos daba allegría.
¿ Qué faces, Niñín, i dixe, 
Echadín ' n aqueses payes ? 
Tás tan tienru y tan blandín 
Que les espaldines mayes.
¿ Non ves cuantu fríu fai, 
Y qué gran xelá cayó ? 
Tapa isi cuerpín, mió Neñu, 
Tápate, monín, por Dios
Y en sin movese siquiera, 
Nin pestañar un migayu, 
Con so boquina de gloria, 
Y más llixerín qu' el rayu, 
Dixo que baxás del cielu, 
Pa ser de los homes guía, 
Pos vió que la tierra taba 
Por llaceries aflixía; 
Y á predricar la probeza,
 Por eso taba en carnines
 Echadín; sin más camina
 Q' unes poques de payines.
 Mió vida con él pasaba;
 Más temí quitai el sueñu,
 Y faciéndome mil cruces,
 Colé y dixe: ¡ probe Neñu !