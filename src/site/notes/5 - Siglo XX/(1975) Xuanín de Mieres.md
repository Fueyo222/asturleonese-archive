---
{"dg-publish":true,"permalink":"/5 - Siglo XX/(1975) Xuanín de Mieres/","tags":["#Siglo_20","central","a1975","Florina_Alías_Rodríguez","escrito","Mieres","poema"]}
---

[link](https://asturies.com/sites/default/files/escritores/xuanindemieres.txt)

Canta Xuanín, y callen los xilgueros,
les calandries, los mirlos, los pinzones,
los malvises, los tordos, los gurriones
y les críes qu'esplumen pelos ñeros...

Canta Xuaní­n, y callen los regueros,
y non mermura l'aire sos pregones,
y non toquen al rezu d'oraciones,
per oyelu cantar, los campaneros.

Él ye la voz del agua de les fontes,
y ye la voz del Árbol pelos montes,
y ye la voz del mar, braváu o en calma...

Canta Xuaní­n, y la tierrina entera
ye música en so voz recia y melguera,
dexando en plasmu'l corazón y l'alma.