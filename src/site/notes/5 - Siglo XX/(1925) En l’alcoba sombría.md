---
{"dg-publish":true,"permalink":"/5 - Siglo XX/(1925) En l’alcoba sombría/","tags":["#Siglo_20","a1925","central","Francisco_González_Prieto","escrito","Gijón","poema"]}
---

[link](https://asturies.com/cavedaynava/alcoba.txt)

En dormitoriu escuru 
Acerque d' un altar 
Duerme 'l neñu á la sombra 
Del lechu maternal. 
Mientres elli reposa, 
Sos párpados de fuevu 
Cerrados pa la tierra, 
Abrense pa ve 'I cielo. 
Bien fai que deliriaba: 
Elli ve per istantes 
L' arena de la playa 
Enllena de diamantes. 
Ente llames de soles 
Contempla dames belles 
Que lleven en sos brazos 
Les almes como estrelles.
Y tres d' aquel contentu
Elli vé reiseñores,
Y oye una voz que canta
Nel fondu de les foles.
Sos hermanes muy belles
Tan con so pa 'nte lirios,
Y so madre tien ales
Como los paxarinos.
Elli vé munches coses
De máxicu 'splendor,
D' azucenes y roses
Enllenu 'l corredor.
Per llagos de delicia
El tersu pez esbaria,
Donde la ondia se riza,
Y cañes di oro aballa. 
Neñín, duerme' ntovía 
Esi suañu 'd amores,
Tu xóven alma iznora
Qu' ha do sofrir dolores.
 Sin cudiáu nin pena 
Tu duermes 'nel caminu, 
Quiciás la muerte venga 
Con llúgubre desiniu. 
Sobre so frente cándida 
Los ánxeles tranquilos 
Que saben el futuru, 
La suerte de los niños; 
Besándolu amorosos 
Con sos labios de miel, 
El neñu ve que lloren, 
Y diz: ¿ qué tiés, Gabriel ?
Más el ánxel lu toca
Meciéndolu 'na cuna,
Y col deu 'na boca. 
Ya fuxe pa l' altura.
Entre tantu so madre 
Pronto lu vá á mecer; 
Cre que y' una quimera, 
Y asustau tal vez; 
Fieru elli la mira, 
Entiende que sospira, 
Y faila 'ntós reir 
Pidiéndoi un besín.