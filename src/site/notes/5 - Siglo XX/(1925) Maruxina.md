---
{"dg-publish":true,"permalink":"/5 - Siglo XX/(1925) Maruxina/","tags":["#Siglo_20","a1925","central","Fabricio","escrito","Gijón","poema"]}
---

[link](https://asturies.com/cavedaynava/maruxina.txt)

A mi distinguido amigo Pepín Quevedo

I
En pruno á la cimero 
Fuxí pa Rebollada 
Por ver la mió roxina, 
La mió roxa del alma, 
La neña más melguera 
De toa la montaña; 
Por ver á Maruxina 
Fuxí pa Rebollada, 
La Maruxina roxa, 
La Maruxina blanca, 
La que los praos allegra 
Al tríalos de pasada, 
Pos failos cuayar flores 
En onde pon la planta. 
Yo vila y encariela 
Un xueves en Llaviana, 
Que yera lo que había 
Que ver n' aquella plaza; 
La xente del mercau
Volvíase á miralla, 
Les moces cubiciando
El bixu de so cara 
Allegre y candialina,  
Que yera una monada;  
Los mozos apostando  
Por ver quien la trabara  
Y á vino y casadielles  
Dimpués la convidaban.  
Yo mialma allorié al vella  
Porque frayóme l' alma  
So palmiquín garbosu  
Que artera ximielgaba  
Y so guedeya de oro  
Cayida so la ' spalda  
Tan llucia y pruyidora
Y tan ensortiyada 
Que un anxelín escurro 
Más chusca non la gasta.
Más cebellaes se dieron 
Por mor de la rapaza 
Los mozos en ' es fiestes 
Si entrabá ella á la danza, 
Qu' un campu de barbechu 
Da frebes n' a toñada; 
Y xuro, non lo extraño 
Que por enxareyala 
Del deu moñín y ceo 
Cozcase con galbana 
Cabo illa al són són tienru 
Del cántigu la danza 
Y echar un ixuxús, 
Qu' atrone l' arrodiada 
Merezca bien la pena 
Si por custión ye, armala, 
Ó andar á barganazos 
Co 'l guapu que la ' ntama 
Por ver cual más apurre 
Y va co la chavala 
De gallu quintaneru 
Cudiándola hasta casa.
II
Por ver á Maruxina, 
Por ver la mió galana, 
Y echai al vella, tienru, 
Dalguna enfilandrada, 
Pa 'l monte fuxí un día 
Al enriscar el alba; 
Yera d' Abril floridu 
La Pascua ya pasada, 
Los praos arrecendíen 
A espliegu y hortelana 
Y verbenaben flores 
Qu' ha pocu les ruciara 
De pelres y rubises, 
El llantu I' alborada;
Miraba yo á lo lloñe 
Fumiar una cabaña, 
Un rebañín d' oveyes, 
Trepando hacia una campa, 
Y á unes llavadores 
Tendiendo la colada, 
Y allá ' sclucando' n tientes 
De llau de la montaña 
La brisa zalamera, 
Amorosica y blandía 
Trafame al oídu, 
Traía ó sonsañaba, 
La esquila del ganao 
Cierrau en 'a mayada, 
D' un pastorín gociosu 
El toque la xiblata, 
El dolce bulle, bulle 
De la xentil fontana 
Qu' asculta ente la sebe 
Con xunclos y espadaña 
Faluca gasayosa
Con pómpares de plata; 
Y de la carbayera 
D' afechu m' alloriaba 
Co ' l cántigu melgueru 
Del paxarín del alba 
Que acasu sos amores 
Entós gorgolitiaba. 
Tamién el corazón 
Diba salta que salta, 
Faciendo allá 'l so modu 
Mil dolces comparancias.
¡ Qué guapu yera 'l mundo ! 
¡ Qué grande Rebollada ! 
Pero perguapa yera 
Sin pizca d' aloyanza, 
La reina del fembrío, 
El sol de la quintana, 
Mió roxa Maruxina, 
Mió Maruxina blanca, 
La de melgueres rises, 
La que al andar esnala 
Como una ' scapitina,
Como una culipava. 
¿ Qué pinten al par della 
Les flores de la campa, 
Si envidia sos colores 
La mesma flor del agua ?  
¡ Nin qué cancallos tienros 
Buruyará galana 
La fonte faladora,  
Ni 'l paxarín del alba 
Pa 'l qu' una vez siquiera 
Con ella platicara, 
Si más engañaora 
Non ye delguna xana, 
Pos tien en gorgoberu 
Metía una callandra 
Reclamu de los mozos 
Que i pasien la quintana ! 
Muy blanca, si por ciertu, 
Tá 'n monte la colada, 
Y blanca ye la lleche 
Y la ñeve perblanca; 
Pero ¡ ay ! que Maruxina 
Con lleche ' stá amasada, 
Y de cuayá y de roses 
Fixéroni la cara 
A la roxina dolce 
Qu' encandilóme l' alma 
Al afurtame 'l fuelgu 
Con una cigoñada.
III
Al monte empobinéme, 
Al monte hala que hala 
Por ver á Maruxina, 
Por vella y galantialla, 
Esguilapié 'l repechu 
Y el pueblo acollumbraba 
A d' u el mió dolce bixu 
Queríu ñeru afayara; 
En cántigues y fiestes 
Rebulle la quintana 
Como una pandereta 
Que 'l lixeru tocara;
 Los cuetes asordaplen,
 La danza ' stá entamada
 Y del punteru esclúcase
 La música qu' encanta.
 ¡ Ay rala romería !
 ¡ Ay que corazonada !
 -Ascuche, muyerina,
  La de la saya parda,
  Vusté que vien d' arriba;
  ¿ Qué pasa en Rebollada ?
  Entrugué á una vieyuca,
  Que m' acutió á la cara:
  -Quiciaes non sépia ' I mozu
  Lo que perendi hábia ?….
  Que se casó la neña
  Más respinguera y maxa,
  Maruxa la de Pepa
  Con Pín el de Colasa,
  Un mozu pintureru
  Más guapu qu' una pascua,
  Que de servir al rey
  Fai pocu vieno á casa ....
  Pero ¿ por qué ¡ ay María !
  Más blancu qn' una sábana
  Se punxo magar dixi
  Lo que m' encamentaba ?
  Ay, vólviase el galán
  Ay, vólvia noramala
  Que si por ella entruga
  Afáyala casada;
  Mandá pa tres palacios
  Estevo la rapaza
  Y fo fiel al cortejo
  Que i pon las arracadas;
  Diz qu' al cayer soldau
  Trocó co la chavala
  Por una escarapela
  Un guyerín de plata
  Y que ' n una pavida
  Los hechizos i unviara;
  Pero ¿ quién fai apreciu
  De lo que el mundo fala ?
IV
Por ver á Maruxina  
Fuí al monte hala que hala, 
Allegre á la subida 
Per triste á la baxada, 
¡ Qu' ' l monte 'stá de lluto 
Po 'l duelu de mió alma ! 
Les blanques malgarites 
Amúsguense n' a grama 
El pastorín non toca 
Pa mín como tocaba, 
Y puestu de mortayes 
Semeya la colada. 
¿ Por qué al pasar cabo illa 
Solluta la fontana ? 
¿ Por qué ' mpapiella triste 
El paxarín nel alba  
Qu´ ha pocu n' el carbayu 
Felliz gorgolitiaba ? 
¿ Por qué como endenantes 
La pumará no ' scampa 
Y d' árboles llorones 
Antóxase semada ? 
¿ Por qué la herba verde 
Agora se desmaya ? 
¿ Qué pasa á lo que vego 
Que señaldá me causa !... 
¡ Ay, foscos xarayales 
Del negru Rebollada ! 
¡ Ay, triste camposantu 
En' onde dexo l' alma !
¡ Ay, blanca Maruxina ! 
¡ Ay, Maruxina blanca !