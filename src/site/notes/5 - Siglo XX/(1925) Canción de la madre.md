---
{"dg-publish":true,"permalink":"/5 - Siglo XX/(1925) Canción de la madre/","tags":["#Siglo_20","central","a1925","Isidro_Díez_de_la_Torre","escrito","Gijón","poema"]}
---

[link](https://asturies.com/cavedaynava/cancionm.txt)

A unas golondrinas

Paxarinos que ufanos y alegres  
Cruciais la praera,
Y esnaláis pe los aires Ilixeros 
Camín de otra tierra
Cuando apenas se acaba el verano 
Y el frío escomienza,
Si acasu algún día, rodando pel mundo,  
Pasais pel l´ América
Y alcontráis al mió fíu del alma,
¡ Decí i que se güelva !
Decí i que so madre, que él tanto quería, 
Tá muerta de pena;
Que non pasa hora nin pasa un menutu 
Tranquilu pa ella;
Que casi non duerme; que apenas si vive; 
Que non asosiega;
Que teme morise sin golver á velu  
Una vez siquiera.  
Decí-i que de noche, cuando soliquina  
Del fíu se acuerda,
Suaña que tá muerto, que por más que busque 
Ya nunca lu alcuentra...
¡ Por Dios, paxarinos ! ¡ Si veis al mió fíu 
Decí-i que se güelva;
Que nada más pido; que muerro tranquila 
Después que lu vea;
Pos ya en esti mundu, cansá de la vida, 
Tan sólo quixera
Golver á abrazalu, decí-i que lu quiero 
Y cayeme muerta !