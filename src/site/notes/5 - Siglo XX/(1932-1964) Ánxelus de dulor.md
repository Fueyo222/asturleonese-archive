---
{"dg-publish":true,"permalink":"/5 - Siglo XX/(1932-1964) Ánxelus de dulor/","tags":["#Siglo_20","central","Laudelino_León","escrito","Mieres","poema"]}
---

[link](https://asturies.com/sites/default/files/escritores/laudelino_leon_anxelus_de_dulor.txt)

Todo lo enroxez el sol poniente;
fasta la blanca nieve cimera
tien collorinos de primavera;
pero, qué duliente
ver que muerre ¡ay! Ca día un día,
y qué curuxía
dame esti xuxir
de somes que nacen nes fondures,
esguilen del valle a les altures
pa luego expandir,
borrando la lluz, tantes negrures.
L´Ánxelus ye nunciu de quexíos
de les almes tristes que penando
van los extravíos.
D´esa voz sin ecu que me fraya
con so parla, entre sones sonando,
la mesma vidaya.
Que non sabes si riye, si llora,
si canta o sonsañu
ye del mesmu diañu.
L´Anxelus m´acora;
que col llantu que arrinca l´amayuelu,
más entaina la nochi sombría;
y les ánimes baxen del cielu
y muerre otru día...