---
{"dg-publish":true,"permalink":"/5 - Siglo XX/(1903-1924) A.S.A.R.  El Príncipe de Asturias/","tags":["#Siglo_20","central","Pepín_de_Pría","escrito","Gijón","poema"]}
---

[link](https://asturies.com/cavedaynava/asarelprincipedeasturias.txt)

Anxelín q'a vesitamos 
traite la Reina a Xixón, 
roxín como la panoya, 
guapiquín como la flor 
que nun pumar de raneta 
la primavera pintó...,
Bien venidu seas, mio neñu, 
rixu de mio corazón, 
esperanza de mio tierra 
y beyura de mio amor...
¿ Vienes a ver istes fiestes 
que se faen en Xixón? 
¿Son bones? ¿eh? Mialma sonlo. 
El Monte Piedá tiró 
la casa pela ventana, 
y fexo bien, como hai Dios: 
inda ye poco pa ti, 
rixu del mio corazón.
Has de dir a la mio aldea 
que tó festexate yo, 
y amás, amás, so la copa 
del arboliu miyor
to dati una llambionada 
como enxamás non coló 
pe los llabios d'una reina.
Ye un sete de llambedor, 
miel virxen que ti arreciende 
a les roses de Somió, 
y colleren les abeyes 
nos romerales en flor, 
y un puñadín de mirándanos 
que 'l besu l´alba esfreció 
con chipines d'orbayada 
que rellumen como'l sol.

Has de venir; que ti tengo 
abeyáu allí un rincón 
fechu de fueya de roses 
y claveles de Somió, 
tou pa tí, roxín del alma, 
rixu del mio corazón, 
esperanza de mio tierra 
y beyura del mio amor: 
y si t'abondara pocu 
llévame a min, porque tó 
namorada de tos güeyos 
que son la gracia de Dios.